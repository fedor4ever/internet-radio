<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Услугата на Nokia за интернет радио („Услугата”) ви позволява да откривате и слушате интернет радиостанции. ВИЕ ПРИЕМАТЕ, ЧЕ С ИЗПОЛЗВАНЕТО НА ТАЗИ УСЛУГА ПОТВЪРЖДАВАТЕ, ЧЕ СТЕ ПРОЧЕЛИ НАСТОЯЩИЯ ДОГОВОР, ЧЕ ГО РАЗБИРАТЕ И СЕ ОБВЪРЗВАТЕ С УСЛОВИЯТА МУ. Ако не приемате условията, нямате право да използвате услугата.</p>

<p></p>

<h1>1. ОПРЕДЕЛЕНИЯ</h1>

<p></p>

<p>Интернет радиостанциите представляват продукт, който като цяло произвежда и разпространява аудиосъдържание и свързани с това метаданни в интернет чрез излъчване в реално време (стрийминг).</p>

<p></p>

<p>Линк към интернет радиостанция означава локатор на ресурси (адрес) или набор от адреси, които дават на потребителя достъп до съдържание, излъчвано в реално време чрез интернет радиостанциите.</p>

<p></p>

<h1>2. ОПИСАНИЕ НА УСЛУГАТА</h1>

<p></p>

<p>Услугата дава възможност за следното:</p>
<p>1. браузване на линкове към интернет радиостанции;</p>
<p>2. осъществяване на достъп до интернет радиостанции;</p>

<p></p>

<h1>3. ИЗПОЛЗВАНЕ НА УСЛУГАТА</h1>

<p></p>

<p>Услугата може да се използва само за лични и нетърговски цели. Nokia притежава всички интелектуални права, свързани с Услугата.</p>

<p></p>

<p>Nokia си запазва правото на промяна на настоящите условия, като ви уведоми за нея.</p>

<p></p>

<h1>4. ЗАЩИТА НА ЛИЧНИТЕ ДАННИ</h1>

<p></p>

<p>Nokia се ангажира да защитава личните данни на потребителите, като прилага строга политика на поверителност.</p>

<p></p>

<p>С цел наблюдаване на използването и за подобряване на Услугата Nokia може да събира данни по отношение на употребата включително, но не само, информация за интернет радиостанциите, до които е осъществен достъп, информация за това колко време е слушана всяка станция, както и информация за продуктите, които са класирани като фаворити.</p>

<p></p>

<p>Nokia не събира информация, която позволява идентификация на потребителя на Услугата.</p>

<p></p>

<h1>5. НАЛИЧНОСТ НА УСЛУГАТА</h1>

<p></p>

<p>Услугата се предоставя като удобство за вас. Тя се предоставя във вида, в който е, и според достъпността й. Nokia не гарантира, че няма да се появяват прекъсвания или грешки в услугата. Nokia запазва правото си да внесе промени в Услугата или да преустанови достъпа до нея по всяко време.</p>

<p></p>

<p>Nokia може да осигури надграждания на софтуерните приложения на Услугата по свое усмотрение.</p>

<p></p>

<h1>6. ОГРАНИЧЕНИЕ НА ГАРАНЦИЯТА И ОТГОВОРНОСТ</h1>

<p></p>

<p>За да ви осигури лесен достъп, Nokia може да включи линкове към интернет радиостанции, които се притежават и управляват от трети страни. Nokia не дава гаранция, че линковете към интернет радиостанциите ще работят. Освен това съдържанието, което не е свързано с Nokia, не предполага по никакъв начин, че Nokia одобрява и потвърждава съдържанието по самата му същност или продуктите и услугите, упоменати в това съдържание.</p>

<p></p>

<p>Преди да осъществите достъп до дадена станция, трябва да прегледате и приемете правилата й на използване, ако има такива. С настоящото приемате също, че Nokia няма контрол над съдържанието на услуги на трети страни и не може да поема отговорност за съдържанието, предоставено от интернет радиостанциите.</p>

<p></p>

<p>Достъпът чрез Услугата до съдържанието на интернет радиостанции може да включва пренос на големи количества данни през мрежата на вашия доставчик на услуги. Свържете се с вашия доставчик на услуги за информация относно таксите за пренос на данни. Имайте предвид, че използването на Услугата с интернет радиостанции, които предоставят по-висока скорост на стрийминг (излъчване в реално време) може да доведе до по-високи такси, свързани с преноса на данни.</p>

<p></p>

<p>Трафикът на данни, породен от използването на Услугата, може да включва най-малко следното: актуализиране на указателя на станции, излъчване в реално време на данни от интернет радиостанция, събиране на статистически данни и надграждане на интернет радиоприложение.</p>

<p></p>

<p>Nokia не носи отговорност за таксите за трафик на данни, свързан с използването на Услугата.</p>

<p></p>

<p>НИКАКВА ГАРАНЦИЯ, НИТО ИЗРИЧНА, НИТО ПОДРАЗБИРАЩА СЕ, ВКЛЮЧИТЕЛНО, НО НЕ САМО, ГАРАНЦИИ ЗА СОБСТВЕНОСТ ИЛИ ГАРАНЦИЯ ЗА ОТСЪСТВИЕ НА НАРУШЕНИЕ НА ПРАВА ЗА ИНТЕЛЕКТУАЛНА СОБСТВЕНОСТ, ИЛИ ПОДРАЗБИРАЩИ СЕ ГАРАНЦИИ ЗА ТЪРГОВСКИ КАЧЕСТВА ИЛИ ПРИГОДНОСТ ЗА ОПРЕДЕЛЕНА ЦЕЛ, НЕ СЕ ДАВА ПО ОТНОШЕНИЕ НА НАЛИЧНОСТТА, ПРЕЦИЗНОСТТА, НАДЕЖДНОСТТА ИЛИ СЪДЪРЖАНИЕТО НА УСЛУГАТА. NOKIA НЕ НОСИ ОТГОВОРНОСТ ЗА ПРЕКИ, НЕПРЕКИ, ИНЦИДЕНТНИ, СПЕЦИАЛНИ ИЛИ КОСВЕНИ ЩЕТИ, ПРОПУСНАТИ ПОЛЗИ ИЛИ ПРЕКЪСВАНЕ НА БИЗНЕС ДЕЙНОСТ, ПОРОДЕНИ ОТ ИЗПОЛЗВАНЕТО ИЛИ НЕВЪЗМОЖНОСТТА ЗА ИЗПОЛЗВАНЕ НА УСЛУГАТА, ДОРИ NOKIA ДА Е БИЛА УВЕДОМЕНА ЗА ВЪЗМОЖНОСТТА ОТ ТАКИВА ЩЕТИ. НЯКОИ ЮРИСДИКЦИИ НЕ ПОЗВОЛЯВАТ ИЗКЛЮЧВАНЕТО НА ОПРЕДЕЛЕНИ ГАРАНЦИИ ИЛИ ОГРАНИЧЕНИЯ НА ОТГОВОРНОСТ, СЛЕДОВАТЕЛНО ГОРЕСПОМЕНАТИТЕ ОГРАНИЧЕНИЯ ИЛИ ИЗКЛЮЧВАНИЯ МОЖЕ ДА НЕ ВАЖАТ ЗА ВАС. ОТГОВОРНОСТТА НА NOKIA В ТЕЗИ СЛУЧАИ ЩЕ БЪДЕ ОГРАНИЧЕНА ДО МАКСИМАЛНАТА ПОЗВОЛЕНА ОТ ЗАКОНА СТЕПЕН.</p>

<p></p>

<p>Никой от съдържащите се в настоящото текстове няма да накърни законовите права на страна, представляваща потребител. Никой от съдържащите се в настоящото текстове не ограничава отговорността на Nokia в случай на смърт или физическа травма, породени от небрежност от страна на Nokia.</p>

<p></p>

<h1>7. ПОЛИТИКА ПО ОТНОШЕНИЕ НА ТВЪРДЕНИЯ ЗА НАРУШАВАНЕ НА АВТОРСКИ ПРАВА</h1>

<p></p>

<p>Ако смятате, че ваша работа, носеща авторско право, е манипулирана по начин, който представлява нарушаване на авторско право, можете да информирате Nokia, като изпратите уведомление, съдържащо следното:</p>

<p></p>

<p>(1) автентичен или електронен подпис на лицето, упълномощено да действа от името на собственика на изключителното право, за което се твърди, че е нарушено;</p>

<p></p>

<p>(2) идентификация или описание на работата, защитена с авторско право, за което се претендира, че е нарушено;</p>

<p></p>

<p>(3) идентификация или описание на материала, за чиито авторски права се претендира че са нарушени, и информация, достатъчна за локализирането на материала;</p>

<p></p>

<p>(4) име, адрес, телефонен номер, електронен адрес и друга информация, която да позволи на Nokia да установи връзка с вас;</p>

<p></p>

<p>(5) декларация, че имате добросъвестната увереност, че използването на материала, по отношение на който подавате оплакването, не е оторизирано от собственика на авторското право, от негов представител или от закона; и</p>

<p></p>

<p>(6) декларация, че информацията в уведомлението е вярна, и че под клетва заявявате, че сте упълномощен да действате от името на собственика на изключителното право, за което се твърди, че е нарушено.</p>

<p></p>

<p>Уведомлението трябва да бъде изпратено на адреса на определеното от нас представителство:</p>

<p></p>

<p>Copyright.Notices@nokia.com</p>

<p></p>

<h1>8. ВОДЕЩО ЗАКОНОДАТЕЛСТВО</h1>

<p></p>

<p>Както е употребено в настоящите условия, "Nokia" означава Nokia Corporation. Nokia управлява и контролира Услугата от местонахождения в границите на Финландия. И като такава, съдържащата се тук информация за Услугата се счита за предоставена във Финландия.</p>

<p></p>

<p>Copyright © Nokia Corporation 2006. Всички права запазени.</p>

</body>

</html>