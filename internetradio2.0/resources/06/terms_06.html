<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Med Nokia Internet Radio-tjänsten (tjänsten) kan du upptäcka och ta del av innehållet på internetradiostationer. DU SAMTYCKER TILL ATT DIN ANVÄNDNING AV TJÄNSTEN INNEBÄR ATT DU LÄST DETTA AVTAL, FÖRSTÅR DET OCH ACCEPTERAR ATT VARA BUNDEN AV DESS VILLKOR OCH BESTÄMMELSER. Om du inte samtycker har du inte tillstånd att använda tjänsten.</p>

<p></p>

<h1>1. DEFINITIONER</h1>

<p></p>

<p>Med internetradiostationer avses enheter som i allmänhet producerar och distribuerar ljudinnehåll och relaterade metadata via internet i en ström.</p>

<p></p>

<p>Med länken till internetradiostationen avses en resurssökfunktion eller en uppsättning resurssökfunktioner som ger användaren tillgång till det innehåll som strömmas av internetradiostationen.</p>

<p></p>

<h1>2. TJÄNSTEN</h1>

<p></p>

<p>Tjänsten möjliggör följande:</p>
<p>1. bläddring mellan länkar till internetradiostationer,</p>
<p>2. åtkomst till innehållet på internetradiostationer,</p>

<p></p>

<h1>3. ANVÄNDNING AV TJÄNSTEN</h1>

<p></p>

<p>Användning av tjänsten är tillåtet endast för privat och icke-kommersiellt bruk. Nokia äger samtliga immateriella rättigheter i och till tjänsten.</p>

<p></p>

<p>Nokia förbehåller sig rätten att ändra dessa villkor och bestämmelser genom att informera dig om sådana ändringar.</p>

<p></p>

<h1>4. SEKRETESS</h1>

<p></p>

<p>Nokia lägger stor vikt vid att skydda användarens integritet genom att implementera strikta sekretessregler.</p>

<p></p>

<p>För att kunna övervaka användningen och förbättra tjänsten kan Nokia samla in användningsdata inklusive, men inte begränsat till, information om besökta internetradiostationer, tiden som tillbringats på varje station och de poster som klassats som favoriter.</p>

<p></p>

<p>Nokia samlar inte in någon information som möjliggör identifiering av användaren av tjänsten.</p>

<p></p>

<h1>5. TJÄNSTENS TILLGÄNGLIGHET</h1>

<p></p>

<p>Tjänsten tillhandahålls för din bekvämlighet. Den tillhandahålls i befintligt skick och i mån av tillgång. Nokia garanterar inte att tjänsten kan användas utan avbrott eller fel. Nokia förbehåller sig rätten att revidera tjänsten eller dra tillbaka tillgången till den när som helst.</p>

<p></p>

<p>Nokia kan tillhandahålla uppgraderingar för program som är relaterade till tjänsten efter eget gottfinnande.</p>

<p></p>

<h1>6. FRISKRIVNING OCH ANSVARSSKYLDIGHET</h1>

<p></p>

<p>För att göra tillgängligheten enkel för dig kan Nokia inkludera länkar till internetradiostationer som ägs eller drivs av tredje part. Nokia garanterar inte att länkar till internetradiostationer fungerar. Dessutom gäller att innehåll som inte är relaterat till Nokia på intet sätt innebär att Nokia godkänner innehållet som sådant, och inte heller de produkter eller tjänster som omnämns i sådant innehåll.</p>

<p></p>

<p>Du måste läsa igenom och godkänna varje stations användningsregler, om sådana finns, innan du får åtkomst till den. Du accepterar också att Nokia inte har någon kontroll över innehållet i tjänster från tredje part, och inte kan åta sig något ansvar för det innehåll som tillhandahålls av internetradiostationer.</p>

<p></p>

<p>Att komma åt innehållet på internetradiostationer med hjälp av tjänsten kan medföra att stora mängder data överförs genom tjänsteleverantörs nätverk. Kontakta tjänsteleverantören om du vill ha information om dataöverföringsavgifter. Observera att om du använder tjänsten med internetradiostationer som levererar högre bithastighetsströmmar till dig kan det innebära högre datatrafikkostnader.</p>

<p></p>

<p>Datatrafiken i samband med användningen av tjänsten kan inkludera minst följande: uppdatering av innehållet i stationskatalogen, strömning av data från internetradiostationen, insamling av statistiska data och uppgradering av internetradioprogrammet.</p>

<p></p>

<p>Nokia ansvarar inte för datatrafikkostnader i samband med din användning av tjänsten.</p>

<p></p>

<p>INGA GARANTIER AV NÅGOT SLAG, VARE SIG UTTRYCKTA ELLER UNDERFÖRSTÅDDA, INKLUSIVE MEN INTE BEGRÄNSAT TILL, GARANTIER AVSEENDE ÄGANDERÄTT ELLER SKYDD MOT INTRÅNG ELLER UNDERFÖRSTÅDDA GARANTIER OM SÄLJBARHET ELLER LÄMPLIGHET FÖR ETT VISST ÄNDAMÅL, GÖRS VAD GÄLLER TJÄNSTENS TILLGÄNGLIGHET, RIKTIGHET, TILLFÖRLITLIGHET ELLER INNEHÅLL. NOKIA ANSVARAR INTE FÖR NÅGRA DIREKTA, INDIREKTA, TILLFÄLLIGA ELLER SPECIELLA SKADOR ELLER FÖLJDSKADOR, UTEBLIVEN VINST ELLER FÖR VERKSAMHETSAVBROTT SOM ORSAKATS AV ANVÄNDNINGEN AV, ELLER OFÖRMÅGAN ATT ANVÄNDA, TJÄNSTEN, ÄVEN OM NOKIA HAR MEDDELATS OM RISKEN FÖR SÅDANA SKADOR. VISSA JURISDIKTIONER TILLÅTER INTE UNDANTAG FRÅN VISSA GARANTIER ELLER ANSVARSBEGRÄNSNINGAR, SÅ OVANSTÅENDE BEGRÄNSNINGAR ELLER UNDANTAG KANSKE INTE GÄLLER DIG. NOKIAS ANSVAR BEGRÄNSAS I SÅDANT FALL TILL DEN STÖRSTA OMFATTNING SOM TILLÅTS ENLIGT LAG.</p>

<p></p>

<p>Ingenting häri skall påverka de lagstadgade rättigheter som någon av parterna åtnjuter som konsument. Ingenting häri begränsar Nokias ansvar vid händelse av dödsfall eller personskada som orsakats av försummelse från Nokias sida.</p>

<p></p>

<h1>7. POLICY AVSEENDE PÅSTÅENDEN OM INTRÅNG I UPPHOVSRÄTT</h1>

<p></p>

<p>Om du anser att ditt upphovsrättsskyddade verk har hanterats på ett sätt som utgör ett intrång i upphovsrätten kan du meddela Nokia genom ett meddelande som innehåller följande:</p>

<p></p>

<p>(1) En fysisk eller elektronisk underskrift av en person med behörighet att agera för ägaren till den exklusiva rättighet i vilken intrång påstås ha skett,</p>

<p></p>

<p>(2) Identifiering eller beskrivning av det upphovsrättsskyddade verk i vilket intrång påstås ha skett,</p>

<p></p>

<p>(3) Identifiering eller beskrivning av det material som påstås utgöra intrång och information som rimligen är tillräcklig för att kunna hitta materialet,</p>

<p></p>

<p>(4) Namn, adress, telefonnummer, e-postadress och annan information så att Nokia kan kontakta dig,</p>

<p></p>

<p>(5) Ett utlåtande där du intygar att du har rimliga skäl att tro att användning av materialet på det sätt som orsakat klagomålet inte är godkänd av upphovsrättsinnehavaren, dess agent eller enligt lag, och</p>

<p></p>

<p>(6) Ett utlåtande där du intygar att informationen i meddelandet är korrekt och, med vetskap om påföljderna för mened, att du är behörig att agera för ägaren till en exklusiv rättighet i vilken intrång påstås ha skett.</p>

<p></p>

<p>Meddelandet skall skickas till vår utsedda agents adress:</p>

<p></p>

<p>Copyright.Notices@nokia.com</p>

<p></p>

<h1>8. GÄLLANDE LAGSTIFTNING</h1>

<p></p>

<p>Med "Nokia" avses i dessa villkor och bestämmelser Nokia Corporation. Nokia driver och kontrollerar tjänsten från platser i Finland. Följaktligen anses informationen om tjänsten härmed ha tillhandahållits i Finland.</p>

<p></p>

<p>Copyright © Nokia Corporation 2006. Med ensamrätt.</p>

</body>

</html>