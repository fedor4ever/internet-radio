<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Nokia Internet Radio servis (u daljem tekstu, "Servis") Vam omogućava da pronalazite i uživate u sadržajima Internet radio stanica. SAGLASNI STE DA KORIŠĆENJEM OVOG SERVISA POTVRĐUJETE DA STE PROČITALI OVAJ SPORAZUM, DA STE GA RAZUMELI I DA PRIHVATATE KAO OBAVEZUJUĆE NJEGOVE ODREDBE. Ukoliko sa time niste saglasni, nije Vam dozvoljeno korišćenje ovog Servisa.</p>

<p></p>

<h1>1. DEFINICIJE</h1>

<p></p>

<p>Internet radio stanice su subjekti koji proizvode i distribuiraju za strimovanje preko Interneta audio sadržaje i odgovarajuće dopunske informacione podatke (meta podatke).</p>

<p></p>

<p>Link Internet radio stanice označava lokator resursa ili skup lokatora resursa koji korisniku omogućavaju pristup sadržaju koji strimuje ta Internet radio stanica.</p>

<p></p>

<h1>2. SERVIS</h1>

<p></p>

<p>Ovaj Servis omogućava:</p>
<p>1. pretraživanje linkova Internet radio stanica,</p>
<p>2. pristup sadržajima Internet radio stanica.</p>

<p></p>

<h1>3. KORIŠĆENJE SERVISA</h1>

<p></p>

<p>Korišćenje ovog Servisa Vam je dopušteno samo za ličnu i nekomercijalnu upotrebu. Nokia će posedovati sva prava intelektualne svojine na Servis, kao i ona proistekla iz njega.</p>

<p></p>

<p>Nokia zadržava pravo da promeni ove uslove tako što će Vas o tim promenama obavestiti.</p>

<p></p>

<h1>4. PRIVATNOST</h1>

<p></p>

<p>Nokia se obavezuje na zaštitu privatnosti korisnika implementacijom strogih polisa poverljivosti.</p>

<p></p>

<p>U cilju praćenja korišćenja Servisa i njegovog poboljšanja, Nokia može da prikuplja korisničke podatke koji obuvataju, ali se ne ograničavaju na, informacije o pristupanju Internet radio stanicama, vremenu provedenom na svakoj stanici i sadržajima koji se klasifikuju kao omiljeni.</p>

<p></p>

<p>Nokia ne prikuplja nikakve informacije koje omogućavaju identifikaciju korisnika Servisa.</p>

<p></p>

<h1>5. DOSTUPNOST SERVISA</h1>

<p></p>

<p>Ovaj Servis Vam se pruža kao dodatna pogodnost. On se pruža po principu "kao što jeste" i "gde je dostupan". Nokia ne garantuje da će Servis biti bez prekida i grešaka. Nokia zadržava pravo da u svakom trenutku revidira Servis ili da povuče mogućnost pristupa Servisu.</p>

<p></p>

<p>Nokia, po svojoj želji, može da nudi nadgradnje softverskih aplikacija vezanih za Servis.</p>

<p></p>

<h1>6. ODGOVORNOST I ODRICANJE ODGOVORNOSTI</h1>

<p></p>

<p>Da biste im lakše pristupali, Nokia može da stavlja na raspolaganje i linkove Internet radio stanica koje su u vlasništvu i koje drže treće strane. Nokia ne garantuje da će ti linkovi Internet stanica biti u funkciji. Pored toga, za sadržaje koji ne potiču od Nokije se ni na koji način ne može smatrati da ih Nokia potvrđuje kao takve, niti proizvode i servise koji se u njima pominju.</p>

<p></p>

<p>Pre pristupanja svakoj stanici, morate pogledati i saglasiti se sa pravilima korišćenja, ako ona postoje. Takođe ste saglasni sa time da Nokia nema kontrolu nad sadržajima servisa trećih strana, i da ne može da prihvati bilo kakvu odgovornost za sadržaje koje obezbeđuju Internet radio stanice.</p>

<p></p>

<p>Pristupanje sadržajima Internet radio stanica korišćenjem ovog Servisa može da podrazumeva prenos velike količine podataka preko mreže Vašeg provajdera servisa. Za informacije o cenama prenosa podataka se obratite svom provajderu servisa. Imajte na umu da korišćenje ovog Servisa za praćenje Internet radio stanica koje emituju strimove višeg kvaliteta (sa većim bitnim gustinama) može da nosi i veće troškove prenosa podataka.</p>

<p></p>

<p>Obim razmene podataka (saobraćaj) pri korišćenju ovog Servisa obuhvata najmanje: ažuriranje sadržaja imenika (registra) stanica, strimovanje (preuzimanje) podataka sa Internet radio stanice, sakupljanje statističkih podataka i ažuriranje aplikacije Internet radio.</p>

<p></p>

<p>Nokia nije odgovorna za troškove razmene podataka (saobraćaja) vezanog za korišćenje ovog Servisa.</p>

<p></p>

<p>NE DAJU SE NIKAKVE GARANCIJE, BILO IZRIČITE BILO ONE KOJE SE PODRAZUMEVAJU, UKLJUČUJUĆI, ALI NE OGRANIČAVAJUĆI SE NA NJIH, I GARANCIJE SVOJINE ILI NEPOSTOJANJA POVREDE PRAVA, KAO I PODRAZUMEVAJUĆE GARANCIJE KOMERCIJALNE PODOBNOSTI I PODOBNOSTI ZA POSEBNU NAMENU, U ODNOSU NA DOSTUPNOST, TAČNOST, POUZDANOST ILI SADRŽAJ OVOG SERVISA. NOKIA NIJE ODGOVORNA ZA MA KAKVE DIREKTNE, INDIREKTNE, SLUČAJNE, POSEBNE ILI POSLEDIČNE ŠTETE, ZA GUBITAK DOBITI ILI PREKIDE U POSLOVANJU KOJI NASTANU KAO REZULTAT KORIŠĆENJA ILI NEMOGUĆNOSTI KORIŠĆENJA OVOG SERVISA, ČAK I AKO JE NOKIA BILA PRETHODNO OBAVEŠTENA O MOGUĆNOSTI NASTANKA TIH ŠTETA. NEKI PRAVNI SISTEMI NE DOPUŠTAJU IZUZEĆE ODREĐENIH GARANCIJA ILI OGRANIČENJE ODGOVORNOSTI, PA SE GORNJA OGRANIČENJA ILI IZUZEĆA NA VAS MOŽDA NE ODNOSE. ODGOVORNOST NOKIJE JE U TIM SLUČAJEVIMA OGRANIČENA NAJVIŠIM STEPENOM KOJI ZAKON DOPUŠTA.</p>

<p></p>

<p>Ništa od ovoga ne može da ugrozi zakonska prava strane u ulozi potrošača. Ništa od ovoga ne može da ograniči odgovornost Nokije u slučaju smrti ili lične povrede nastalih usled nemara Nokije.</p>

<p></p>

<h1>7. POLITIKA U VEZI NAVODA O POVREDI AUTORSKIH PRAVA</h1>

<p></p>

<p>Ako verujete da je Vaše delo koje je zaštićeno autorskim pravom tretirano na način koji predstavlja kršenje autorskog prava, možete se obratiti Nokiji obaveštenjem koje će sadržati sledeće:</p>

<p></p>

<p>(1) Fizički ili elektronski potpis osobe ovlašćene da zastupa vlasnika ekskluzivnog prava koje je po navodu povređeno,</p>

<p></p>

<p>(2) Imenovanje ili opis dela zaštićenog autorskim pravom koje je po navodu povređeno,</p>

<p></p>

<p>(3) Imenovanje ili opis materijala za koji se tvrdi da predstavlja povredu prava i informacije normalno dovoljne da se taj materijal locira,</p>

<p></p>

<p>(4) Vaše ime, adresu, broj telefona, e-mail adresu i druge podatke koji će omogućiti Nokiji da sa Vama stupi u kontakt,</p>

<p></p>

<p>(5) Izjavu da dobronamerno verujete da za korišćenje tog materijala na osporeni način ne postoji ovlašćenje nosioca autorskog prava, njegovog zastupnika ili zakonsko, i</p>

<p></p>

<p>(6) Izjavu da su podaci u obaveštenju tačni, pod odgovornošću za davanje lažnog iskaza, da ste ovlašćeni da postupate u ime nosioca autorskog prava koje je po navodu povređeno.</p>

<p></p>

<p>Obaveštenje se mora poslati našem imenovanom zastupniku na adresu:</p>

<p></p>

<p>Copyright.Notices@nokia.com</p>

<p></p>

<h1>8. ZAKON</h1>

<p></p>

<p>Za potrebe ovih uslova, "Nokia" označava privredno društvo "Nokia Corporation". Nokia pruža i kontroliše ovaj Servis sa lokacija u Finskoj. Shodno tome, informacije dostupne na Servisu se ovime imaju smatrati datim u Finskoj.</p>

<p></p>

<p>Copyright © Nokia Corporation 2006. Sva prava zadržana.</p>

</body>

</html>