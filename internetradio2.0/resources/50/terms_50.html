<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>خدمات رادیوی اینترنتی Nokia («خدمات») شما را قادر می سازد محتویات ایستگاه های رادیویی اینترنتی را یافته و از آنها استفاده نمایید. بدینوسیله توافق می نمایید که استفاده شما از این خدمات بدین مفهوم است که این توافق نامه را مطالعه نموده اید، آن را درک کرده اید، و موافقت نموده اید که به شرایط و ضوابط آن متعهد بمانید. لطفاً توجه داشته باشید که در صورت عدم موافقت، مجاز به استفاده از این «خدمات» نیستید.</p>

<p></p>

<h1>1. تعاریف</h1>

<p></p>

<p>ایستگاه های رادیویی اینترنتی به معنای مجموعه هایی است که غالباً محتوای صوتی و داده های اطلاعات مربوطه را از طریق اینترنت به صورت جریان، تولید و پخش می کنند.</p>

<p></p>

<p>پیوند به ایستگاه رادیویی اینترنتی، به معنای مکان یاب منبع یا مجموعه ای از مکان یاب های منبع است که کاربر را قادر می سازند به محتوایی که توسط ایستگاه رادیویی اینترنتی جریان می یابد، دسترسی پیدا کند.</p>

<p></p>

<h1>2. خدمات</h1>

<p></p>

<p>«خدمات»، امکانات زیر را فراهم می کند:</p>
<p>1. مرور پیوندهای ایستگاه های رادیویی اینترنتی؛</p>
<p>2. دسترسی به محتویات ایستگاه های رادیویی اینترنتی،</p>

<p></p>

<h1>3. استفاده از خدمات</h1>

<p></p>

<p>استفاده از «خدمات»، فقط برای کاربردهای شخصی و غیرتجاری شما مجاز است.  Nokiaمالک تمام حقوق مالکیت معنوی مربوط به «خدمات» و ارائه آن است.</p>

<p></p>

<p>Nokia این حق را برای خود محفوظ می داند که این شرایط و ضوابط را بدون اطلاع رسانی به شما، تغییر دهد</p>

<p></p>

<h1>4. حفظ حریم خصوصی</h1>

<p></p>

<p>Nokia با اجرای خط مشی های سختگیرانه در زمینه محرمانه بودن اطلاعات، متعهد به حفظ حریم خصوصی کاربر است</p>

<p></p>

<p>Nokia ممکن است به منظور نظارت بر استفاده و همچنین بهبود «خدمات»، اطلاعات مربوط به کاربرد، بدون قید محدودیت شامل اطلاعات مربوط به ایستگاه های رادیویی اینترنتی استفاده شده، زمان صرف شده در هر ایستگاه و موارد تعیین شده به عنوان برگزیده ها، را گردآوری کند.</p>

<p></p>

<p>Nokia هیچ گونه اطلاعاتی گردآوری نمی کند که امکان شناسایی کاربر «خدمات» را فراهم سازد.</p>

<p></p>

<h1>5. موجود بودن خدمات</h1>

<p></p>

<p>این «خدمات» برای آسایش و رفاه شما عرضه شده و «به همان صورتی که هست» و «در صورت موجود بودن» ارائه می گردد. Nokia تضمین نمی کند که این «خدمات» بدون وقفه یا عاری از ایراد خواهد بود.  Nokiaاین حق را برای خود محفوظ می داند که در هر زمان دلخواه، این «خدمات» را تغییر دهد یا دسترسی به آن را متوقف کند.</p>

<p></p>

<p>Nokia ممکن است با اختیار تام و صلاحدید خود، ارتقاءهایی را برای برنامه های نرم افزاری مربوط به این «خدمات» ارائه نماید.</p>

<p></p>

<h1>6. بیانیه سلب مسئولیت و پاسخگویی</h1>

<p></p>

<p>Nokia ممکن است پیوندهایی را به ایستگاه های رادیویی اینترنتی که توسط اشخاص ثالث اداره می شوند یا متعلق به آنهاست، برای سهولت دسترسی شما عرضه نماید. Nokia تضمین نمی کند که پیوندهای به ایستگاه های رادیویی اینترنتی، کار خواهند کرد. افزون بر این، محتوایی که به Nokia ارتباطی ندارد به هیچ وجه به این معنای ضمنی نیست که Nokia محتویات مزبور یا محصولات یا خدمات مورد اشاره در این محتویات را تأیید می کند.</p>

<p></p>

<p>باید قوانین استفاده هر ایستگاه را در صورت وجود، پیش از استفاده از ایستگاه مورد نظر مطالعه نموده و موافقت خود را با آن اعلام کنید. همچنین توافق می نمایید که Nokia هیچ کنترلی بر محتویات خدمات اشخاص ثالث نداشته و نمی تواند در قبال محتویات عرضه شده توسط ایستگاه های رادیویی اینترنتی، هیچگونه مسئولیتی بپذیرد.</p>

<p></p>

<p>دسترسی به محتویات ایستگاه های رادیویی اینترنتی با استفاده از این «خدمات»، ممکن است مستلزم ارسال مقدار زیادی داده از طریق شبکه ارائه دهنده خدمات شما باشد. برای اطلاع از هزینه های ارسال داده با ارائه دهنده خدمات خود تماس بگیرید. توجه داشته باشید که استفاده از این «خدمات» با ایستگاه های رادیویی اینترنتی که جریان های داده را با سرعت بیت بیشتری برای شما ارسال می کنند، ممکن است هزینه های بیشتری در زمینه ترافیک داده را برای شما در پی داشته باشد.</p>

<p></p>

<p>ترافیک داده مربوط به استفاده از این «خدمات» ممکن است حداقل مستلزم موارد زیر باشد: روزآمدسازی محتویات فهرست ایستگاه ها، جریان داده از ایستگاه رادیویی اینترنتی، گردآوری اطلاعات آماری و ارتقاء برنامه رادیوی اینترنتی.</p>

<p></p>

<p>Nokia در قبال هزینه های ترافیک داده مربوط به استفاده شما از «خدمات» مسئولیتی ندارد.</p>

<p></p>

<p>هیچگونه ضمانتی، اعم از تصریحی یا ضمنی، بدون قید محدودیت شامل ضمانت های مربوط به عنوان یا عدم نقض یا ضمانت های ضمنی مربوط به قابلیت فروش یا تناسب برای یک منظور خاص، در رابطه با موجود بودن، دقت، قابلیت اطمینان یا محتویات این «خدمات» داده نمی شود. NOKIA مسئول هیچگونه از دست رفتن سود یا ایجاد وقفه در کسب و کار و خسارت مستقیم، غیرمستقیم، تصادفی، ویژه یا پیامد ناشی از استفاده یا عدم امکان استفاده از این «خدمات» نخواهد بود، حتی اگر NOKIA از امکان بروز چنین خساراتی مطلع شده باشد. برخی از حوزه های قضایی اجازه نمی دهند بعضی ضمانت ها یا محدودیت های مسئولیت پذیری مستثنی شوند، بنابراین ممکن است محدودیت ها یا استثناءهای فوق برای شما صادق نباشند. مسئولیت NOKIA در چنین مواردی محدود به حداکثر میزان مجاز تعیین شده توسط قانون مربوطه خواهد بود.</p>

<p></p>

<p>هیچ یک از مطالب مندرج در این نوشته، نفی کننده حقوق قانونی هر طرفی که به عنوان مصرف کننده است، نخواهد بود. هیچ یک از مطالب مندرج در این نوشته، محدودیتی در زمینه مسئولیت Nokia در صورت فوت یا جراحات ناشی از اهمال Nokia به شمار نمی رود.</p>

<p></p>

<h1>7. خط مشی مربوط به ادعادهای نقض قانون حق نسخه برداری</h1>

<p></p>

<p>در صورتی که اعتقاد دارید با اثر دارای حق نسخه برداری شما به گونه ای برخورد شده که نقض حق نسخه برداری به شمار می رود، می توانید با ارسال اطلاعیه ای شامل اطلاعات زیر، Nokia را مطلع سازید:</p>

<p></p>

<p>(1) امضای عادی یا دیجیتالی شخصی که از سوی مالک حق انحصاری مورد ادعای نقض، مجاز به اقدام است؛</p>

<p></p>

<p>(2) هویت یا توصیف اثر دارای حق نسخه برداری مورد ادعای نقض؛</p>

<p></p>

<p>(3) هویت یا توصیف مطلبی که ادعا می شود ناقض حق نسخه برداری است و اطلاعاتی که از نظر منطقی برای یافتن مطلب مورد نظر کافی باشد؛</p>

<p></p>

<p>(4) نام، نشانی، شماره تلفن، نشانی پست الکترونیکی و سایر اطلاعاتی که به Nokia امکان می دهد با شما تماس بگیرد؛</p>

<p></p>

<p>(5) بیانیه ای مبنی بر اینکه شما با حسن نیت اعتقاد دارید استفاده از مطلب مورد نظر به شرح مورد شکایت، از سوی مالک حق نسخه برداری، نماینده وی، یا قانون مجاز دانسته نشده است؛ و</p>

<p></p>

<p>(6) بیانیه ای مبنی بر اینکه اطلاعات موجود در اطلاعیه دقیق بوده و اینکه با علم به شهادت دروغ، شما از سوی مالک حق انحصاری مورد ادعای نقض، مجاز به اقدام درباره آن هستید.</p>

<p></p>

<p>این اطلاعیه باید به نشانی نماینده اختصاصی ما ارسال گردد:</p>

<p></p>

<p>Copyright.Notices@nokia.com</p>

<p></p>

<h1>8. قانون حاکم</h1>

<p></p>

<p>Nokia در این شرایط و ضوابط به معنای شرکت Nokia است. Nokia از داخل خاک فنلاند، «خدمات» را اداره و کنترل می کند. بنابراین، اطلاعاتی که در اینجا درباره «خدمات» درج شده، تصور می شود که در فنلاند عرضه شده است.</p>

<p></p>

<p>حق نسخه برداری © Nokia Corporation 2006. تمام حقوق محفوظ است.</p>

</body>

</html>