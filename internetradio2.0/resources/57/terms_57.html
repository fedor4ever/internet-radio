<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>שירות רדיו אינטרנט (להלן "השירות") מאפשר לך לגלות ולחוות את התוכן של תחנות רדיו אינטרנט. בהחלטתך להשתמש בשירות אתה מאשר שקראת הסכם זה, הבנת אותו ואתה מסכים להתחייב לתנאיו. אם אינך מאשר, שים לב לכך שאינך מורשה להשתמש בשירות.</p>

<p></p>

<h1>1. הגדרות</h1>

<p></p>

<p>תחנות רדיו אינטרנט הן ישויות, שבדרך כלל מייצרות ומפיצות תוכני שמע ומטה-נתונים הקשורים בזרימה דרך האינטרנט.</p>

<p></p>

<p>הקישור לתחנת רדיו אינטרנט הוא מאתר משאבים, או קבוצה של מאתרי משאבים, שמאפשרים למשתמש לגשת לתוכן שמוזרם על ידי תחנת רדיו האינטרנט.</p>

<p></p>

<h1>2. השירות</h1>

<p></p>

<p>השירות מאפשר:</p>
<p>1. גלישה לקישורים אל תחנות רדיו אינטרנט;</p>
<p>2. גישה לתוכן של תחנות רדיו אינטרנט;</p>

<p></p>

<h1>3. שימוש בשירות</h1>

<p></p>

<p>השימוש בשירות זה מותר לצרכים פרטיים בלבד, שאינם מסחריים. כל זכויות הקניין הרוחני בשירות ולשירות הן בבעלות Nokia.</p>

<p></p>

<p>Nokia שומרת לעצמה את הזכות לשנות תנאים אלה, ותיידע אותך על שינוי כזה.</p>

<p></p>

<h1>4. פרטיות</h1>

<p></p>

<p>Nokia מחויבת להגן על פרטיות המשתמשים על ידי יישום מדיניות חיסיון קפדנית.</p>

<p></p>

<p>כדי לנטר את השימוש בשירות ולשפר אותו, עשויה Nokia לאסוף נתוני שימוש, לרבות (אך לא רק) מידע על אודות תחנות רדיו האינטרנט שניגשו אליהן, הזמן שהוקדש לכל תחנה והפריטים שדורגו כמועדפים.</p>

<p></p>

<p>Nokia אינה אוספת כל מידע שמאפשר זיהוי של המשתמש בשירות.</p>

<p></p>

<h1>5. זמינות השירות</h1>

<p></p>

<p>השירות מוצע לנוחותך. הוא מוצע "כפי שהוא" (as is), ו"כפי שהוא זמין" (as available). Nokia אינה מבטיחה שפעולת השירות לא תופרע, או שתהיה חופשייה משגיאות. Nokia שומרת לעצמה את הזכות לשנות את השירות או לבטל את הגישה אליו בכל עת.</p>

<p></p>

<p>Nokia עשויה לספק שדרוגים ליישומי תוכנה הקשורים לשירות על פי שיקול דעתה הבלעדי.</p>

<p></p>

<h1>6. כתב ויתור ואחריות</h1>

<p></p>

<p>לנגישות קלה, Nokia עשויה לכלול קישורים לתחנות רדיו אינטרנט שנמצאות בבעלות צד-שלישי או מופעלות על ידו. Nokia אינה אחראית לכך שהקישורים לתחנות רדיו אינטרנט יהיו פעילים. כמו כן, התכנים שאינם קשורים ל-Nokia אינם מרמזים בשום דרך ש-Nokia מעודדת תכנים אלה כשלעצמם, או את המוצרים/השירותים שאליהם הם מתייחסים.</p>

<p></p>

<p>עליך לסקור את כללי השימוש של כל תחנה ולאשר אותם (אם קיימים) לפני הגישה אליה. כמו כן, אתה מאשר של-Nokia אין שום בקרה על התכנים של שירותי צד-שלישי וש-Nokia אינה יכולה לשאת בכל אחריות לתכנים שמוצעים על ידי תחנות רדיו אינטרנט.</p>

<p></p>

<p>גישה לתכנים של תחנות רדיו אינטרנט שמשתמשות בשירות עשויה להיות כרוכה בשידור כמויות גדולות של נתונים דרך הרשת של ספק השירות שלך. למידע על החיוב עבור שידור נתונים פנה לספק השירות שלך. שים לב לכך ששימוש בשירות עם תחנות רדיו אינטרנט שמשדרות זרימה בקצבי סיביות גבוהים עלול להיות כרוך בעלויות גבוהות יותר שמשויכות לתעבורת נתונים.</p>

<p></p>

<p>תעבורת הנתונים שמשויכת לשימוש בשירות עשויה לכלול לפחות את אלה: עדכון תוכן ספריית התחנות, נתוני זרימה מתחנת רדיו האינטרנט, איסוף נתונים סטטיסטיים ושדרוג יישום רדיו האינטרנט.</p>

<p></p>

<p>Nokia אינה אחראית לעלויות של תעבורת נתונים שמשויכת לשימוש שלך בשירות</p>

<p></p>

<p>אין אחריות מכל סוג שהוא, באופן מפורש או משתמע, לרבות, אך לא רק, אחריות לבעלות או לאי-הפרה או אחריות משתמעת על סחירות או כשירות למטרה מסוימת, בקשר לזמינות, לדיוק, לאמינות או לתכנים של השירות. NOKIA אינה אחראית לכל נזקים ישירים, עקיפים, מקריים, מיוחדים או תוצאתיים, להפסד רווחים או להפרעה לפעילות עסקית שייגרמו בשל השימוש או בשל העדר היכולת להשתמש בשירות, גם אם NOKIA יודעה על האפשרות לנזקים כאלה. תחומי שיפוט מסוימים אינם מאפשרים לוותר על אחריות או על מגבלות אחריות מסוימים, כך שייתכן שהמגבלות או הוויתורים האלה לא יחולו עליך. האחריות של NOKIA תהיה מוגבלת במקרים אלה למקסימום המותר על פי החוק.</p>

<p></p>

<p>דבר מהנאמר כאן לא יפגע בזכויות המעוגנות בחוק של צד כלשהו, המשמש כצרכן. דבר מהנאמר כאן לא יגביל את האחריות של Nokia במקרה של מוות או פגיעה גופנית שנגרמה כתוצאה מרשלנות של Nokia.</p>

<p></p>

<h1>7. מדיניות לגבי טענות על הפרת זכויות יוצרים</h1>

<p></p>

<p>אם אתה מאמין שהעבודה מוגנת זכויות היוצרים שלך טופלה באופן שהופרו זכויות היוצרים שלה, תוכל להודיע על כך ל-Nokia ולכלול את המידע הבא:</p>

<p></p>

<p>(1) חתימה פיזית או אלקטרונית של אדם כלשהו, שמורשה לייצג את בעל הזכות הבלעדית שהופרה לכאורה;</p>

<p></p>

<p>(2) זיהוי או תיאור של העבודה מוגנת זכויות היוצרים, שנטען שזכויותיה הופרו;</p>

<p></p>

<p>(3) זיהוי או תיאור של החומר שנטען שזכויותיו הופרו, ומידע שמספיק לאיתור החומר;</p>

<p></p>

<p>(4) שמך, כתובתך, מספר הטלפון שלך, כתובת הדואר האלקטרוני שלך וכל מידע אחר שיאפשר ל-Nokia ליצור עמך קשר;</p>

<p></p>

<p>(5) הצהרה שאתה מאמין בתום-לב שהשימוש בחומר באופן שאתה מתלונן עליו אינו מורשה על ידי בעל זכויות היוצרים, סוכנו או החוק; וגם</p>

<p></p>

<p>(6) הצהרה שהמידע בהודעה מדויק, ובכפוף לעונשים הקבועים בחוק על מתן עדות שקר אתה מורשה לייצג את הבעלים של זכות בלעדית כלשהי שהופרה לכאורה.</p>

<p></p>

<p>יש לשלוח את ההודעה אל הנציג הממונה מטעמנו בכתובת:</p>

<p></p>

<p>Copyright.Notices@nokia.com</p>

<p></p>

<h1>8. החוק החל</h1>

<p></p>

<p>בכל הנוגע לשימוש בתנאים אלה, "Nokia" פירושו Nokia Corporation. Nokia מפעילה את השירות ומפקחת עליו ממיקומים בתוך פינלנד. בשל כך, המידע שכלול בשירות נחשב כמסופק בפינלנד.</p>

<p></p>

<p>Copyright © Nokia Corporation 2006. כל הזכויות שמורות.</p>

</body>

</html>