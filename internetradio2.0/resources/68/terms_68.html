<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>„Nokia“ interneto radijo paslauga („Paslauga“) suteikia jums galimybę surasti ir mėgautis interneto radijo stočių turiniu. JŪS SUTINKATE, KAD PASLAUGOS NAUDOJIMAS PATVIRTINA, KAD JŪS PERSKAITĖTE ŠIĄ SUTARTĮ, SUPRANTATE JĄ IR SUTINKATE SU JOS SĄLYGOMIS. Jei nesutinkate, turėkite galvoje, kad jums neleidžiama naudotis Paslauga.</p>

<p></p>

<h1>1. APIBRĖŽIMAI</h1>

<p></p>

<p>Interneto radijo stotimis vadinami subjektai, kurie išleidžia ir srautinės transliacijos būdu platina garso medžiagą bei susijusią papildomą informaciją (metaduomenis) internetu.</p>

<p></p>

<p>Interneto radijo stoties nuoroda reiškia adresą ar adresų rinkinį, kuriuo vartotojas gali gauti interneto radijo stoties transliuojamos medžiagos.</p>

<p></p>

<h1>2. PASLAUGA</h1>

<p></p>

<p>Naudojantis Paslauga, galima:</p>
<p>1) naršyti interneto radijo stočių nuorodas;</p>
<p>2) gauti interneto radijo stočių transliuojamos medžiagos.</p>

<p></p>

<h1>3. PASLAUGOS NAUDOJIMAS</h1>

<p></p>

<p>Paslauga galite naudotis tik savo asmeniniais ir nekomerciniais tikslais. „Nokia“ bus visų Paslaugos ir su ja susijusių intelektinės nuosavybės teisių savininkė.</p>

<p></p>

<p>„Nokia“ pasilieka teisę pakeisti šias nuostatas ir sąlygas, pateikusi jums informaciją apie tokį pakeitimą.</p>

<p></p>

<h1>4. PRIVATUMAS</h1>

<p></p>

<p>„Nokia“ įsipareigoja saugoti vartotojo privatumą įgyvendindama griežtas slaptumo taisykles.</p>

<p></p>

<p>Siekdama stebėti, kaip naudojamasi Paslauga, ir ją gerinti, „Nokia“ gali rinkti įvairius Paslaugos naudojimo duomenis: informaciją apie interneto radijo stotis, prie kurių buvo prisijungta, kiekvieno tokio prisijungimo trukmę, kas buvo pasirinkta kaip mėgstama ir kt.</p>

<p></p>

<p>„Nokia“ nerenka jokios informacijos, iš kurios būtų įmanoma atpažinti Paslaugos vartotoją.</p>

<p></p>

<h1>5. PASLAUGOS PRIEINAMUMAS</h1>

<p></p>

<p>Paslauga teikiama jūsų patogumui kaip papildoma priemonė. Ji teikiama esamos būsenos ir esamo prieinamumo. „Nokia“ negarantuoja, kad Paslauga bus teikiama nepertraukiamai ar be klaidų. „Nokia” pasilieka teisę bet kada Paslaugą peržiūrėti arba nutraukti prieigą prie jos.</p>

<p></p>

<p>Su Paslauga susijusių programų atnaujinimus „Nokia“ gali tiekti savo vienašališku sprendimu.</p>

<p></p>

<h1>6. ATSAKOMYBĖ IR JOS APRIBOJIMAI</h1>

<p></p>

<p>Kad galėtumėte lengviau rasti interneto radijo stotis, kurių savininkės arba valdytojos yra trečiosios šalys, „Nokia“ gali pateikti tokių stočių nuorodų. „Nokia“ negarantuoja, kad interneto radijo stočių nuorodos veiks. Be to, su „Nokia“ nesusijusi medžiaga jokiu būdu nereiškia, kad „Nokia“ tarpininkauja dėl jos arba dėl šioje medžiagoje nurodytų gaminių ar paslaugų.</p>

<p></p>

<p>Prieš prisijungdami prie kiekvienos stoties, turite peržiūrėti ir sutikti su jos naudojimo taisyklėmis. Jūs taip pat sutinkate, kad „Nokia“ nevaldo trečiųjų šalių paslaugų turinio ir negali prisiimti jokios atsakomybės dėl interneto radijo stočių pateikiamos medžiagos.</p>

<p></p>

<p>Naudojantis su Paslauga susijusių interneto radijo stočių medžiaga, jūsų paslaugų teikėjo tinklu gali būti perduodami dideli duomenų kiekiai. Informacijos apie duomenų perdavimo mokesčius kreipkitės į savo paslaugų teikėją. Turėkite galvoje, kad naudojantis Paslauga ir prisijungiant prie interneto radijo stočių, kurios transliuoja didesne sparta, dėl didesnio duomenų srauto galite patirti didesnių išlaidų.</p>

<p></p>

<p>Naudojantis Paslauga, gali būti perduodami įvairūs duomenų srautai: stočių katalogo turinio atnaujinimas, interneto radijo stoties srautinė transliacija, statistinių duomenų rinkimas, interneto radijo programos atnaujinimas ir kt.</p>

<p></p>

<p>„Nokia“ neatsako už išlaidas dėl perduodamų duomenų srauto, kurias patyrėte naudodamiesi Paslauga.</p>

<p></p>

<p>DĖL ŠIOS PASLAUGOS PRIEINAMUMO, TIKSLUMO, PATIKIMUMO AR TURINIO NEPATEIKIAME JOKIOS GARANTIJOS, NEI KONKREČIAI IŠREIKŠTOS, NEI NUMANOMOS, BE KITŲ GARANTIJŲ ĮSKAITANT NUOSAVYBĖS AR NEPAŽEIDŽIAMUMO GARANTIJAS ARBA NUMANOMAS TINKAMUMO PREKYBAI AR TAM TIKRAM TIKSLUI GARANTIJAS. „NOKIA“ NEBUS ATSAKINGA UŽ TIESIOGINIUS, NETIESIOGINIUS, NETYČINIUS, TYČINIUS AR PASEKMINIUS NUOSTOLIUS, NEGAUTĄ PELNĄ AR VERSLO SUSTABDYMĄ DĖL PASLAUGOS NAUDOJIMO AR NEGALĖJIMO JĄ NAUDOTI, NET JEIGU „NOKIA“ BUVO PERSPĖTA APIE TOKIŲ NUOSTOLIŲ GALIMYBĘ. KAI KURIOSE ADMINISTRACINĖSE TERITORIJOSE NELEIDŽIAMA IŠSKIRTI TAM TIKRŲ GARANTIJŲ AR ATSAKOMYBĖS APRIBOJIMŲ, TODĖL ANKSČIAU APRAŠYTI APRIBOJIMAI AR IŠSKIRTINUMAI JUMS GALI BŪTI NETAIKOMI. TOKIU ATVEJU „NOKIA“ ATSAKOMYBĖ BUS RIBOJAMA TIEK, KIEK DAUGIAUSIA LEIDŽIAMA ĮSTATYMŲ.</p>

<p></p>

<p>Čia pateiktos sąlygos negali apriboti jokių įstatyminių vartotojų teisių. Jokios čia pateiktos sąlygos neapriboja „Nokia“ atsakomybės mirties ar sužeidimo dėl bendrovės „Nokia“ neatsargumo atveju.</p>

<p></p>

<h1>7. VEIKSMAI KILUS ĮTARIMAMS DĖL AUTORINIŲ TEISIŲ PAŽEIDIMŲ</h1>

<p></p>

<p>Jei manote, kad jūsų autorinių teisių apsaugotu darbu buvo pasinaudota pažeidžiant autorines teises, galite pranešti apie tai bendrovei „Nokia“ ir pateikti šią informaciją:</p>

<p></p>

<p>1) tikrą arba elektroninį asmens, kuriam suteiktas įgaliojimas veikti išskirtinės teisės, kuri yra įtariama esanti pažeista, savininko vardu, parašą;</p>

<p></p>

<p>2) autorinių teisių saugomo darbo, kurio teisės, kaip įtariama, yra pažeistos, tapatybės informaciją arba aprašą;</p>

<p></p>

<p>3) medžiagos, kuri, kaip įtariama, pažeidė teises, tapatybės informaciją arba aprašą ir informaciją, kurios pakanka tokiai medžiagai rasti;</p>

<p></p>

<p>4) savo vardą, pavardę, adresą, telefono numerį, el. pašto adresą ir bet kokią kitą informaciją, kuria naudodamasi „Nokia“ galės su jumis susisiekti;</p>

<p></p>

<p>5) pareiškimą, kad sąžiningai tikite, jog medžiagos naudoti nurodytu būdu autorinių teisių savininkas, jo agentas arba įstatymas neleido;</p>

<p></p>

<p>6) pareiškimą, kad pranešime pateikta informacija yra tiksli ir, žinodami apie atsakomybę už melagingus parodymus, kad esate įgaliotas veikti išskirtinės teisės, kuri yra įtariama esanti pažeista, savininko vardu.</p>

<p></p>

<p>Pranešimą reikia siųsti mūsų specialiajam agentui šiuo adresu:</p>

<p></p>

<p>Copyright.Notices@nokia.com</p>

<p></p>

<h1>8. TAIKOMA TEISĖ</h1>

<p></p>

<p>Šiose nuostatose ir sąlygose „Nokia“ reiškia „Nokia Corporation“. „Nokia“ veikia ir valdo Paslaugą iš Suomijoje esančių vietų. Laikoma, kad čia esanti informacija apie Paslaugą yra pateikta Suomijoje.</p>

<p></p>

<p>© „Nokia Corporation“, 2006. Visos teisės išsaugotos.</p>

</body>

</html>