<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>บริการ Nokia Internet Radio (“บริการ”) ช่วยให้คุณสามารถค้นหาและรับฟังข้อมูลข่าวสารในสถานีวิทยุบนอินเตอร์เน็ต การใช้บริการจะเป็นการยอมรับว่าคุณได้อ่าน ทำความเข้าใจ และยอมรับในข้อตกลง และเงื่อนไขต่างๆ ที่ระบุไว้ในข้อตกลงฉบับนี้แล้ว ถ้าคุณไม่เห็นชอบ  โปรดทราบว่าคุณไม่ได้รับอนุญาตให้ใช้บริการนี้</p>

<p></p>

<h1>1. คำจำกัดความ</h1>

<p></p>

<p>สถานีวิทยุบนอินเตอร์เน็ตหมายถึง องค์ประกอบที่ผลิตและเผยแพร่ข้อมูลเสียง และข้อมูลประกอบที่เกี่ยวข้องผ่านทางอินเตอร์เน็ตในลักษณะที่เป็นสตรีม</p>

<p></p>

<p>การเชื่อมโยงกับสถานีวิทยุบนอินเทอร์เน็ตหมายถึง ตัวระบุตำแหน่งของทรัพยากร หรือชุดของตัวระบุตำแหน่งของทรัพยากร ที่ช่วยให้ผู้ใช้สามารถเข้าถึงเนื้อหาที่ถูกสตรีมโดยสถานีวิทยุบนอินเตอร์เน็ต</p>

<p></p>

<h1>2. บริการ</h1>

<p></p>

<p>บริการประกอบด้วยบริการย่อยดังต่อไปนี้:</p>
<p>1. การเรียกดูลิงค์ไปยังสถานีวิทยุบนอินเตอร์เน็ต</p>
<p>2. การเข้าถึงเนื้อหาของสถานีวิทยุบนอินเตอร์เน็ต</p>

<p></p>

<h1>3. การใช้บริการนี้</h1>

<p></p>

<p>อนุญาตให้ใช้บริการนี้เฉพาะการใช้งานส่วนบุคคลหรือการใช้งานที่มิใช่เชิงพาณิชย์ โนเกียเป็นเจ้าของลิขสิทธิ์และทรัพย์สินทางปัญญาทั้งหมด รวมถึงบริการนี้</p>

<p></p>

<p>โนเกียขอสงวนสิทธิ์ในการเปลี่ยนแปลงเงื่อนไขและข้อตกลงใดๆ โดยจะแจ้งให้คุณทราบถึงการเปลี่ยนแปลงดังกล่าว</p>

<p></p>

<h1>4. ความเป็นส่วนบุคคล</h1>

<p></p>

<p>โนเกียมุ่งมั่นที่จะปกป้องความเป็นส่วนบุคคลของผู้ใช้งานโดยการออกนโยบายว่าด้วยความลับของข้อมูลที่เข้มงวด</p>

<p></p>

<p>เพื่อที่จะควบคุมดูแลการใช้งานและปรับปรุงบริการนี้  โนเกียอาจจะรวบรวมข้อมูลการใช้งานต่างๆ  รวมถึงข้อมูลเกี่ยวกับสถานีวิทยุทางอินเตอร์เน็ตที่ถูกเข้าถึง  เวลาที่ใช้ในแต่ละสถานี และรายการที่ได้รับการกำหนดเป็นรายการโปรด</p>

<p></p>

<p>โนเกียมิได้รวบรวมข้อมูลที่อนุญาตให้มีการทวนสอบหรือบ่งชี้ไปถึงผู้ใช้งานในบริการนี้</p>

<p></p>

<h1>5. บริการที่เผยแพร่</h1>

<p></p>

<p>บริการนี้เป็นบริการที่เอื้ออำนวยความสะดวกให้กับคุณ เป็นบริการที่ให้ในลักษณะ "ที่เป็น" และให้บริการ "ตามที่มี" โนเกียมิได้รับประกันว่าบริการนี้จะปราศจากการขัดจังหวะหรือข้อผิดพลาด โนเกียขอสงวนสิทธิ์ในการทบทวนบริการ หรือ ยกเลิกการเข้าถึง ณ เวลาใดๆ</p>

<p></p>

<p>โนเกียอาจจะให้บริการอัปเกรดซอฟต์แวร์ที่เกี่ยวข้องกับการให้บริการ ตามการพิจารณาของโนเกีย</p>

<p></p>

<h1>6. ความไม่รับผิดชอบ</h1>

<p></p>

<p>เพื่อให้ง่ายแก่การเข้าถึง  โนเกียอาจรวมลิงค์การเข้าถึงสถานีวิทยุบนอินเตอร์เน็ตที่บุคคลที่สามเป็นเจ้าของและให้บริการอยู่ โนเกียจะไม่รับผิดชอบว่าลิงค์ที่เชื่อมโยงไปยังสถานีวิทยุบนอินเตอร์เน็ตจะทำงานได้ตลอดเวลา นอกจากนี้  เนื้อหาที่ไม่เกี่ยวข้องกับโนเกียมิได้หมายความว่า โนเกียสนับสนุนเนื้อหาเหล่านั้น หรือสนับสนุนผลิตภัณฑ์และบริการที่เกี่ยวข้องกับเนื้อหาเหล่านั้น</p>

<p></p>

<p>คุณจะต้องทบทวนและปฏิบ้ติตามกฎการใช้งานของแต่ละสถานี  ก่อนที่จะเข้าถึงสถานีนั้น คุณเห็นด้วยว่า โนเกียมิได้มีอำนาจในการควบคุมเนื้อหาของบริการของบุคคลที่สาม และไม่สามารถรับผิดชอบต่อเนื้อหาที่เผยแพร่โดยสถานีวิทยุบนอินเตอร์เน็ตเหล่านั้น</p>

<p></p>

<p>การเข้าถึงเนื้อหาของสถานีวิทยุบนอินเตอร์เน็ตผ่านทางบริการนี้ อาจเกี่ยวข้องกับการส่งข้อมูลจำนวนมากไปยังเครือข่ายผู้ให้บริการของคุณ โปรดติดต่อผู้บริการของคุณเกี่ยวกับอัตราการส่งข้อมูลดังกล่าว โปรดทราบว่า บริการสถานีวิทยุบนอินเตอร์เน็ตจำเป็นต้องใช้อัตราการส่งข้อมูลสูง ซึ่งเป็นผลให้มีค่าใช้จ่ายที่สูงขึ้นเกี่ยวกับการจราจรข้อมูล</p>

<p></p>

<p>การจราจรข้อมูลที่เกี่ยวข้องกับการใช้บริการนี้อาจรวมถึงสิ่งต่อไปนี้: การปรับปรุงเนื้อหาของรายการสถานีวิทยุ  การสตรีมข้อมูลจากสถานีวิทยุบนอินเตอร์เน็ต  การรวบรวมข้อมูลสถิติ  และการอัปเกรดโปรแกรมวิทยุบนอินเตอร์เน็ต</p>

<p></p>

<p>โนเกียจะไม่รับผิดชอบต่อค่าใช้จ่ายของจราจรข้อมูลที่เกี่ยวข้องกับการใช้บริการของคุณ</p>

<p></p>

<p>โนเกียไม่มีการรับประกันใดๆ ทั้งแบบชัดแจ้งหรือเป็นนัย  รวมถึงการรับประกันว่าจะไม่มีการละเมิด หรือ การรับประกันแบบเป็นนัยเกี่ยวกับความสามารถเชิงพาณิชย์ หรือ ความเหมาะสมในการใช้งานสำหรับวัตถุประสงค์เฉพาะใดๆ  ที่เกี่ยวข้องกับความสามารถในการให้บริการ ความถูกต้อง  ความเชื่อถือได้ หรือเนื้อหาของบริการ โนเกียจะไม่รับผิดชอบต่อความเสียหายที่เกิดขึ้น ทั้งทางตรง ทางอ้อม พิเศษ หรือผลเสียหายที่เกิดตามมา  รวมถึง การสูญเสียผลกำไร หรือการขัดจังหวะทางธุรกิจ ที่เกิดขึ้นจากการใช้หรือความไม่สามารถในการใช้บริการนี้  แม้ว่าโนเกียจะได้รับการแนะนำว่ามีความเสี่ยงในการเกิดความเสียหายดังกล่าวแล้วก็ตาม ศาลปกครองบางแห่งไม่อนุญาตให้มีการยกเว้นการรับประกันบางอย่าง หรือจำกัดความรับผิดชอบ  ดังนั้น ข้อจำกัดหรือข้อยกเว้นดังกล่าวข้างต้นอาจใช้ไม่ได้กับคุณ ดังนั้น ความรับผิดชอบของโนเกียต่อกรณีดังกล่าวจะถูกจำกัดมีขอบเขตสูงสุดที่อนุญาตโดยกฎหมาย</p>

<p></p>

<p>ไม่มีข้อกำหนดใดๆ ในที่นี้ที่ทำให้เกิดข้อเสียหายต่อสิทธิ์ทางกฎหมายของบุคคลที่เป็นลูกค้า ไม่มีข้อกำหนดใดๆ ในที่นี้ที่จำกัดความรับผิดชอบของโนเกียที่มีต่อคุณ ในกรณีที่เกิดอันตรายถึงตาย จากความประมาทเลินเล่อของโนเกีย</p>

<p></p>

<h1>7. นโยบายที่เกี่ยวข้องกับข้อกล่าวหาเกี่ยวกับการละเมิดลิขสิทธิ์</h1>

<p></p>

<p>ถ้าคุณเชื่อว่างานลิขสิทธิ์ของคุณถูกละเมิด  คุณจะต้องแจ้งให้โนเกียทราบ โดยแนบข้อมูลหลักฐานดังต่อไปนี้:</p>

<p></p>

<p>(1) ลายมือที่เซ็นลงกระดาษหรืออิเล็กทรอนิกส์ ของบุคคลที่มีสิทธิ์เป็นตัวแทนของเจ้าของลิขสิทธิ์ที่ถูกกล่าวหาว่ามีการละเมิด;</p>

<p></p>

<p>(2) รายละเอียดของงานลิขสิทธิ์ที่ถูกกล่าวอ้างว่ามีการละเมิด;</p>

<p></p>

<p>(3) รายละเอียดของเอกสารหรือเนื้อหาที่ถูกกล่าวอ้างว่ามีการละเมิด และข้อมูลที่เพียงพอในการชี้บ่งเอกสารหรือเนื้อหานั้นๆ;</p>

<p></p>

<p>(4) ชื่อ ที่อยู่ โทรศัพท์ และที่อยู่อีเมลของคุณ รวมทั้งข้อมูลอื่นๆ ที่ช่วยให้โนเกียสามารถติดต่อกับคุณ;</p>

<p></p>

<p>(5) ข้อความที่แสดงว่าคุณมีเจตนาที่ดี และเชื่อว่าการใช้ข้อมูลในลักษณะที่กล่าวอ้างนั้น ไม่ได้รับอนุญาตโดยเจ้าของลิขสิทธิ์ ตัวแทน  หรือตามกฎหมาย  และ</p>

<p></p>

<p>(6) ข้อความที่รับรองว่า ข้อมูลการแจ้งนั้นมีความถูกต้อง และหากแจ้งข้อความเท็จ จะต้องถูกระวางโทษ  รวมทั้งคุณจะต้องรับรองว่า คุณมีสิทธิ์ในการเป็นตัวแทนของเจ้าของลิขสิทธิ์นั้นแต่เพียงผู้เดียวในการกล่าวหาการละเมิดนั้นๆ</p>

<p></p>

<p>จดหมายแจ้งเตือนดังกล่าวจะต้องถูกส่งไปที่ตัวแทนที่ได้รับมอบหมายของเรา:</p>

<p></p>

<p>Copyright.Notices@nokia.com</p>

<p></p>

<h1>8. กฎหมายที่ควบคุม</h1>

<p></p>

<p>ตามที่ใช้ในเงื่อนไขและข้อตกลง "โนเกีย" หมายถึง Nokia Corporation โนเกียเปิดดำเนินการและควบคุมบริการนี้จากสถานที่ในประเทศฟินแลนด์ ดังนั้น ข้อมูลที่อยู่ในบริการนี้ถือว่าให้บริการในประเทศฟินแลนด์</p>

<p></p>

<p>ลิขสิทธิ์ถูกต้อง © Nokia Corporation 2006 สงวนลิขสิทธิ์</p>

</body>

</html>