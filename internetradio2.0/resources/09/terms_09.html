<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Nokian Internet-radiopalvelun (jäljempänä Palvelu) avulla voit tarkastella ja käyttää Internet-radiokanavien sisältöä. KÄYTTÄMÄLLÄ OHJELMISTOA KÄYTTÄJÄ OSOITTAA LUKENEENSA TÄMÄN SOPIMUKSEN, YMMÄRTÄNEENSÄ SEN SISÄLLÖN JA SITOUTUVANSA NOUDATTAMAAN SEN EHTOJA. Mikäli käyttäjä ei sitoudu noudattamaan tätä sopimusta, hän ei saa käyttää Palvelua.</p>

<p></p>

<h1>1. MÄÄRITELMÄT</h1>

<p></p>

<p>Internet-radiokanavilla tarkoitetaan tahoja, jotka julkisesti tuottavat ja levittävät äänisisältöä ja siihen liittyviä metatietoja suoratoistona Internetissä.</p>

<p></p>

<p>Internet-radiokanavan linkki tarkoittaa resurssin paikanninta tai paikanninsarjaa, joiden avulla käyttäjä voi käyttää Internet-radiokanavan suoratoistosisältöä.</p>

<p></p>

<h1>2. PALVELU</h1>

<p></p>

<p>Palvelun avulla voidaan</p>
<p>1. selata Internet-radiokanavien linkkejä</p>
<p>2. käyttää Internet-radiokanavien sisältöä</p>

<p></p>

<h1>3. PALVELUN KÄYTTÄMINEN</h1>

<p></p>

<p>Käyttäjä saa käyttää Palvelua vain yksityisiin ja ei-kaupallisiin tarkoituksiin. Nokia omistaa kaikki Palveluun liittyvät immateriaalioikeudet.</p>

<p></p>

<p>Nokia pidättää oikeuden muuttaa näitä käyttöehtoja ilmoittamalla käyttäjälle muutoksesta.</p>

<p></p>

<h1>4. TIETOSUOJA</h1>

<p></p>

<p>Nokia pyrkii suojaamaan käyttäjän yksityisyyttä tiukkojen salassapitokäytäntöjen avulla.</p>

<p></p>

<p>Palvelun käytön seurantaa ja parantamista varten Nokia voi kerätä käyttötietoja, kuten tietoja käytetyistä Internet-radiokanavista, kullakin kanavalla vietetystä ajasta ja suosikeiksi luokitelluista kohteista.</p>

<p></p>

<p>Nokia ei kerää tietoja, joiden avulla Palvelun käyttäjä voitaisiin tunnistaa.</p>

<p></p>

<h1>5. PALVELUN SAATAVUUS</h1>

<p></p>

<p>Palvelu tarjotaan käyttäjän hyödyksi. Se tarjotaan "sellaisenaan" ja "saatavuuden mukaan". Nokia ei takaa, että Palvelu toimii virheettömästi tai keskeytyksettä. Nokia pidättää oikeuden muokata Palvelua tai estää sen käyttämisen milloin tahansa.</p>

<p></p>

<p>Nokia voi harkintansa mukaan toimittaa päivityksiä Palveluun liittyviin ohjelmistosovelluksiin.</p>

<p></p>

<h1>6. VASTUUVAPAUSLAUSEKE</h1>

<p></p>

<p>Käytön helpottamista varten Nokia voi tarjota linkkejä kolmansien osapuolten omistamiin tai tarjoamiin radiokanaviin. Nokia ei takaa Internet-radiokanavien linkkien toimimista. Lisäksi sisältö, joka ei liity Nokiaan, ei millään tavalla osoita, että Nokia hyväksyy sisällön sinänsä tai sisällössä mainitut tuotteet tai palvelut.</p>

<p></p>

<p>Käyttäjän on luettava ja hyväksyttävä kunkin kanavan mahdolliset käyttöehdot ennen kanavan käyttöä. Käyttäjä hyväksyy myös, että Nokia ei pysty vaikuttamaan kolmannen osapuolen palveluiden sisältöön eikä se ole vastuussa Internet-radiokanavien tarjoamasta sisällöstä.</p>

<p></p>

<p>Internet-radiokanavien sisällön käyttämiseen Palvelun avulla voi liittyä suurien tietomäärien siirtämistä käyttäjän palveluntarjoajan verkossa. Lisätietoja tiedonsiirron veloituksista saa palveluntarjoajalta. On huomattava, että kun Palvelun kanssa käytetään Internet-radiokanavia, joiden suoratoiston bittinopeus on suuri, tietoliikenteestä aiheutuvat kustannukset voivat kasvaa.</p>

<p></p>

<p>Palvelun käyttämiseen liittyvään tietoliikenteeseen voi sisältyä ainakin kanavan hakemiston sisällön päivittäminen, tiedon suoratoisto Internet-radiokanavalta, tilastotietojen kerääminen ja Internet-radiosovelluksen päivittäminen.</p>

<p></p>

<p>Nokia ei vastaa Palvelun käyttöön liittyvistä tietoliikennekustannuksista.</p>

<p></p>

<p>PALVELUN SAATAVUUDESTA, PAIKKANSAPITÄVYYDESTÄ, LUOTETTAVUUDESTA TAI SISÄLLÖSTÄ EI ANNETA MITÄÄN NIMENOMAISIA TAI OLETETTUJA TAKUITA, MUKAAN LUKIEN NIMESTÄ JA OIKEUKSIEN LOUKKAAMATTOMUUDESTA ANNETUT TAKUUT TAI OLETETUT TAKUUT MYYNTIKELPOISUUDESTA TAI SOVELTUVUUDESTA TIETTYYN TARKOITUKSEEN. NOKIA EI VASTAA MISTÄÄN SUORISTA, EPÄSUORISTA, VÄLILLISISTÄ, ERITYISISTÄ TAI JOHDANNAISISTA VAHINGOISTA, VOITTOJEN MENETYKSISTÄ TAI LIIKETOIMINNAN KESKEYTYMISESTÄ, JOTKA AIHEUTUVAT PALVELUN KÄYTTÄMISESTÄ TAI PALVELUN KÄYTÖN ESTYMISESTÄ, VAIKKA NOKIALLE OLISI ILMOITETTU KYSEISTEN VAHINKOJEN MAHDOLLISUUDESTA. KAIKILLA LAINKÄYTTÖALUEILLA TIETTYJEN TAKUIDEN POISSULKEMINEN TAI VAHINKOJEN VASTUUNRAJOITUKSET EIVÄT OLE SALLITTUJA, JOTEN EDELLÄ KUVATUT RAJOITUKSET TAI POISSULKEMISET EIVÄT EHKÄ KOSKE SINUA. TÄLLAISESSA TAPAUKSESSA NOKIAN VASTUU RAJOITTUU LAIN SALLIMAAN ENIMMÄISMÄÄRÄÄN.</p>

<p></p>

<p>Mikään tässä mainittu ei vaikuta kuluttajan ominaisuudessa sopimuksen hyväksyneen osapuolen oikeuksiin, jotka johtuvat pakottavasta lainsäädännöstä. Mikään tässä mainittu ei rajoita Nokian vastuuta Nokian laiminlyönnistä aiheutuneesta kuolemasta tai henkilövahingosta.</p>

<p></p>

<h1>7. TEKIJÄNOIKEUKSIEN LOUKKAAMISEEN LIITTYVIÄ SYYTÖKSIÄ KOSKEVA MENETTELY</h1>

<p></p>

<p>Jos sinulla on syytä uskoa, että tekijänoikeuksien suojaamaa teostasi on käsitelty tekijänoikeutta loukkaavalla tavalla, voit tiedottaa siitä toimittamalla Nokialle ilmoituksen, jossa on</p>

<p></p>

<p>(1) oletetusti loukatun yksinoikeuden omistajan puolesta toimimaan valtuutetun henkilön fyysinen tai sähköinen allekirjoitus</p>

<p></p>

<p>(2) oletetusti loukatun, tekijänoikeuksien suojaaman teoksen tunnistetiedot tai kuvaus</p>

<p></p>

<p>(3) oletetusti loukkaavan aineiston tunnistetiedot tai kuvaus sekä kohtuullisesti riittävät tiedot aineiston löytämistä varten</p>

<p></p>

<p>(4) nimesi, osoitteesi, puhelinnumerosi, sähköpostiosoitteesi ja muita tietoja, joiden avulla Nokia voi ottaa yhteyden sinuun</p>

<p></p>

<p>(5) lausunto siitä, että sinulla on hyvä syy uskoa, että valituksen koskemaa aineistoa on käytetty ilman tekijänoikeuden omistajan tai sen edustajan lupaa tai lain vastaisesti ja</p>

<p></p>

<p>(6) lausunto siitä, että ilmoituksen tiedot pitävät paikkansa ja perättömästä lausumasta langetetun rangaistuksen uhalla sinulla on oikeus toimia oletetusti loukatun yksinoikeuden omistajan edustajana.</p>

<p></p>

<p>Ilmoitus on lähetettävä Nokian vastaavalle edustajalle osoitteeseen</p>

<p></p>

<p>Copyright.Notices@nokia.com</p>

<p></p>

<h1>8. SOVELLETTAVA LAKI</h1>

<p></p>

<p>Näissä käyttöehdoissa "Nokia" tarkoittaa Nokia Corporationia. Nokia hallinnoi ja ohjaa Palvelua Suomessa sijaitsevista paikoista. Sellaisenaan Palvelun sisältämät tiedot katsotaan täten toimitetuiksi Suomessa.</p>

<p></p>

<p>Copyright © Nokia Corporation 2006. Kaikki oikeudet pidätetään.</p>

</body>

</html>