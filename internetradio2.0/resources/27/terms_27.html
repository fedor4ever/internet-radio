<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Usługa Nokia Internet Radio („Usługa”) umożliwia wyszukiwanie i korzystanie z internetowych stacji radiowych. UŻYTKOWNIK OŚWIADCZA, ŻE ZAPOZNAŁ SIĘ Z NINIEJSZĄ UMOWĄ, ZROZUMIAŁ JEJ TREŚĆ I ŻE ZGADZA SIĘ PRZESTRZEGAĆ WARUNKÓW I POSTANOWIEŃ TEJ UMOWY. Bez wyrażenia takiej zgody użytkownik nie ma prawa korzystać z Usługi.</p>

<p></p>

<h1>1. DEFINICJE</h1>

<p></p>

<p>Internetowe stacje radiowe są to mające osobowość prawną jednostki, które w ogólności wytwarzają materiały audio i związane z nimi metadane, i rozpowszechniają je strumieniowo przez internet.</p>

<p></p>

<p>Łącze do internetowej stacji radiowej jest adresem lub grupą adresów web, przez które użytkownik może uzyskać dostęp do materiałów audio w strumieniu wysyłanym przez internetową stację radiową.</p>

<p></p>

<h1>2. USŁUGA</h1>

<p></p>

<p>Omawiana Usługa umożliwia:</p>
<p>1. przeglądanie łączy do internetowych stacji radiowych</p>
<p>2. uzyskiwanie dostępu do treści emitowanych przez internetowe stacje radiowe</p>

<p></p>

<h1>3. KORZYSTANIE Z USŁUGI</h1>

<p></p>

<p>Korzystanie z tej Usługi jest dozwolone tylko w celach prywatnych i niekomercyjnych. Wszystkie prawa własności do wartości intelektualnych Usługi są w posiadaniu firmy Nokia.</p>

<p></p>

<p>Firma Nokia zastrzega sobie prawo do zmiany niniejszych postanowień i warunków, zobowiązując się przy tym do informowania użytkowników Usługi o dokonanych zmianach.</p>

<p></p>

<h1>4. ZASADY PRYWATNOŚCI</h1>

<p></p>

<p>Firma Nokia skutecznie chroni prywatność użytkownika, stosując nienaruszalne zasady poufności.</p>

<p></p>

<p>Do celów monitoringu i z myślą o podnoszeniu jakości Usługi firma Nokia może gromadzić dane o popularności Usługi, włączając w to, ale nie ograniczając tego do informacji o liczbie odwiedzin poszczególnych stacji radiowych, o czasie słuchania każdej stacji i o ulubionych audycjach.</p>

<p></p>

<p>Firma Nokia nie gromadzi żadnych informacji, które pozwoliłyby zidentyfikować użytkownika Usługi.</p>

<p></p>

<h1>5. DOSTĘPNOŚĆ USŁUGI</h1>

<p></p>

<p>Usługa jest świadczona dla wygody użytkownika. Dostarczana jest na zasadach „jest, jaka jest” i „jest taka, jaka jest dostępna”. Firma Nokia nie gwarantuje, że Usługa działać będzie nieprzerwanie i bezbłędnie. Firma Nokia zastrzega sobie prawo do korygowania Usługi, łącznie z możliwością zablokowania do niej dostępu.</p>

<p></p>

<p>Firma Nokia, według własnego uznania, może dostarczyć uaktualnienia aplikacji związanych z Usługą.</p>

<p></p>

<h1>6. ZASTRZEŻENIE BRAKU ODPOWIEDZIALNOŚCI</h1>

<p></p>

<p>Żeby ułatwić dostęp do internetowych stacji radiowych, firma Nokia może ujawniać łącza do stacji, które są własnością osób trzecich lub które są zarządzanie przez osoby trzecie. Firma Nokia nie gwarantuje, że takie łącza do internetowych stacji radiowych będą zawsze aktywne. Co więcej, treści prezentowane przez stacje radiowe niepowiązane z firmą Nokia nie są przez firmę Nokia lansowane, jak również nie są promowane produkty i usługi, do których te treści się odwołują.</p>

<p></p>

<p>Przed uzyskaniem dostępu do danej stacji radiowej użytkownik musi zapoznać się z regułami (jeśli są takowe) korzystania ze stacji i zgodzić się na przestrzeganie tych reguł. Użytkownik musi też zgodzić się z faktem, że firma Nokia nie ma żadnego wpływu na usługi świadczone przez osoby trzecie i w żadnej mierze nie odpowiada za treści nadawane przez takie stacje radiowe.</p>

<p></p>

<p>Uzyskany za pośrednictwem Usługi dostęp do treści nadawanych przez stacje radiowe może się wiązać z transmisją dużych ilości danych przez sieć własnego usługodawcy. W sprawie opłat za transmisję danych należy się skontaktować z usługodawcą. Trzeba też wiedzieć, że użycie Usługi do słuchania internetowych stacji radiowych, których strumienie charakteryzują się dużą liczbą bitów na sekundę, może zwiększyć koszty związane z transmisją danych.</p>

<p></p>

<p>Przepływ danych związany z użyciem Usługi może obejmować następujące operacje: uaktualnianie zawartości katalogu stacji radiowych, przesyłanie strumienia danych z internetowej stacji radiowej, gromadzenie danych statystycznych i uaktualnianie aplikacji radia internetowego.</p>

<p></p>

<p>Firma Nokia nie jest odpowiedzialna za koszty transmisji danych związane z użyciem Usługi.</p>

<p></p>

<p>W ODNIESIENIU DO DOSTĘPNOŚCI, DOKŁADNOŚCI, NIEZAWODNOŚCI I ZAWARTOŚCI NINIEJSZEJ USŁUGI FIRMA NOKIA NIE UDZIELA ŻADNYCH GWARANCJI, ZARÓWNO WYRAŹNYCH, JAK I DOROZUMIANYCH, WŁĄCZAJĄC W TO, ALE NIE OGRANICZAJĄC TEGO DO WSZELKICH DOROZUMIANYCH GWARANCJI CO DO WARTOŚCI RYNKOWEJ, PRZYDATNOŚCI DO OKREŚLONEGO CELU ORAZ NIENARUSZANIA PRZEPISÓW PRAWA. FIRMA NOKIA NIE PONOSI ŻADNEJ ODPOWIEDZIALNOŚCI ZA JAKIEKOLWIEK BEZPOŚREDNIE, POŚREDNIE, PRZYPADKOWE, NADZWYCZAJNE LUB WTÓRNE SZKODY, ANI TEŻ ZA UTRATY ZYSKÓW LUB PRZERWY W DZIAŁALNOŚCI, WYNIKAJĄCE Z UŻYCIA LUB NIEMOŻNOŚCI UŻYCIA NINIEJSZEJ USŁUGI. NIEKTÓRE PRAWODAWSTWA NIE ZEZWALAJĄ NA WYŁĄCZANIE PEWNYCH GWARANCJI LUB NA OGRANICZENIA ODPOWIEDZIALNOŚCI, CZYLI ŻE WYŻEJ WYMIENIONE OGRANICZENIA LUB WYŁĄCZENIA MOGĄ NIE MIEĆ ZASTOSOWANIA W KRAJU UŻYTKOWNIKA. W TAKICH PRZYPADKACH ODPOWIEDZIALNOŚĆ FIRMY NOKIA BĘDZIE OGRANICZONA W MAKSYMALNEJ MIERZE, NA JAKĄ ZEZWALA OBOWIĄZUJĄCE PRAWO.</p>

<p></p>

<p>Żadne z powyższych postanowień nie umniejsza ustawowych praw strony występującej jako klient. Żadne z powyższych postanowień nie ma zastosowania w przypadku śmierci lub zranienia ciała spowodowanego zaniedbaniem firmy Nokia.</p>

<p></p>

<h1>7. POSTĘPOWANIE W PRZYPADKU DOMNIEMANIA NARUSZENIA PRAW AUTORSKICH</h1>

<p></p>

<p>Jeśli użytkownik podejrzewa, że jego praca chroniona prawami autorskimi została wykorzystana z naruszeniem praw autorskich, może o tym powiadomić firmę Nokia, dostarczając następujące dane:</p>

<p></p>

<p>(1) Fizyczny lub elektroniczny podpis osoby upoważnionej do działania w imieniu właściciela praw, które przypuszczalnie zostały naruszone;</p>

<p></p>

<p>(2) Oznaczenie lub opis pracy, w odniesieniu do której prawa autorskie mogły zostać naruszone;</p>

<p></p>

<p>(3) Oznaczenie lub opis materiału chronionego prawami autorskimi oraz informacje wystarczająco dokładne do zlokalizowania tego materiału;</p>

<p></p>

<p>(4) Nazwisko użytkownika, jego adres, numer telefonu, adres e-mail i inne dane, które pozwolą firmie Nokia skontaktować się z użytkownikiem;</p>

<p></p>

<p>(5) Stwierdzenie, że użytkownik ma solidne podstawy, żeby sądzić, że jego materiał został użyty bez upoważnienia i niezgodnie z prawem;</p>

<p></p>

<p>(6) Stwierdzenie, że informacje zawarte w powiadomieniu są dokładne i podane ze świadomością o odpowiedzialności karnej za działanie bez upoważnienia właściciela przypuszczalnie naruszonych praw autorskich.</p>

<p></p>

<p>Takie powiadomienie należy wysłać na adres:</p>

<p></p>

<p>Copyright.Notices@nokia.com</p>

<p></p>

<h1>8. UZUPEŁNIENIE</h1>

<p></p>

<p>Używane w niniejszym dokumencie słowo „Nokia” oznacza Nokia Corporation. Firma Nokia zarządza Usługą z miejsc znajdujących się na terenie Finlandii. Podane tu informacje na temat Usługi odnoszą się do prawa obowiązującego w Finlandii.</p>

<p></p>

<p>Copyright © Nokia Corporation 2006. Wszelkie prawa zastrzeżone.</p>

</body>

</html>