<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Met de Nokia Internetradio-service (de “Service”) kunt u ontdekken en ervaren wat internetradiostations te bieden hebben. DOOR GEBRUIK TE MAKEN VAN DE SERVICE ERKENT U DAT U DEZE OVEREENKOMST HEBT GELEZEN EN BEGREPEN EN DAT U GEBONDEN BENT AAN DE DAARIN OPGENOMEN VOORWAARDEN. Wanneer u hiermee niet instemt, is het u niet toegestaan gebruik te maken van de Service.</p>

<p></p>

<h1>1. DEFINITIES</h1>

<p></p>

<p>Onder Internetradiostations worden bedrijven verstaan die over het algemeen audiocontent en bijbehorende metadata produceren en streamen via het internet.</p>

<p></p>

<p>Onder de link naar het Internetradiostation wordt een radiolocator of een groep radiolocators verstaan waarmee de gebruiker toegang kan krijgen tot de content die door het Internetradiostation wordt uitgezonden.</p>

<p></p>

<h1>2. DE SERVICE</h1>

<p></p>

<p>De Service biedt de volgende mogelijkheden:</p>
<p>1. links naar Internetradiostations doornemen;</p>
<p>2. de content van Internetradiostations opvragen;</p>

<p></p>

<h1>3. GEBRUIK VAN DE SERVICE</h1>

<p></p>

<p>De Service mag uitsluitend worden gebruikt voor privé- en niet-commerciële doeleinden. Alle intellectuele eigendomsrechten in en op de Service berusten bij Nokia.</p>

<p></p>

<p>Nokia behoudt zich het recht voor deze voorwaarden middels kennisgeving te wijzigen.</p>

<p></p>

<h1>4. PRIVACY</h1>

<p></p>

<p>Nokia voert een beleid van strikte geheimhouding om de privacy van gebruikers te beschermen.</p>

<p></p>

<p>Om het gebruik van de Service te bewaken en de Service te verbeteren, is het Nokia toegestaan gebruiksgegevens te verzamelen, met inbegrip van, doch niet beperkt tot, informatie over de beluisterde Internetradiostations, de gebruikstijd per station en de als favorieten aangemerkte onderwerpen.</p>

<p></p>

<p>Nokia verzamelt geen gegevens waarmee gebruikers van de Service kunnen worden geïdentificeerd.</p>

<p></p>

<h1>5. BESCHIKBAARHEID VAN DE SERVICE</h1>

<p></p>

<p>De Service wordt geleverd om u van dienst te zijn. De Service wordt in de huidige staat ("as is") en op basis van beschikbaarheid geleverd. Nokia garandeert niet dat de Service ononderbroken of foutloos wordt geleverd. Nokia behoudt zich het recht voor de Service op elk moment te herzien of de toegang ertoe op te heffen.</p>

<p></p>

<p>Nokia is gerechtigd naar eigen goeddunken upgrades voor de aan de Service verbonden softwaretoepassingen te verschaffen.</p>

<p></p>

<h1>6. AFWIJZING VAN VERANTWOORDELIJKHEID EN AANSPRAKELIJKHEID</h1>

<p></p>

<p>Nokia kan voor uw gebruiksgemak links opnemen naar Internetradiostations die eigendom zijn van of worden geëxploiteerd door derden. Nokia garandeert niet dat de links naar Internetradiostations naar behoren werken. Bovendien kan aan de content die geen betrekking heeft op Nokia, op geen enkele wijze worden afgeleid dat Nokia die content als zodanig of de daarin genoemde producten of diensten onderschrijft of goedkeurt.</p>

<p></p>

<p>Alvorens gebruik te maken van een station, dient u de daarop betrekking hebbende gebruiksvoorwaarden, indien aanwezig, te lezen en te accepteren. U aanvaardt ook dat Nokia geen zeggenschap heeft over de content van derden en geen enkele verantwoordelijkheid kan accepteren voor de content die door Internetradiostations wordt geleverd.</p>

<p></p>

<p>Het door middel van de Service toegang verkrijgen tot de content van Internetradiostations kan gepaard gaan met de overdracht van grote hoeveelheden data via het netwerk van uw serviceprovider. Neem contact op met uw serviceprovider voor informatie over kosten van dataoverdracht. We wijzen u erop dat het gebruik van de Service met Internetradiostations die streams met een hogere bitsnelheid naar u zenden, gepaard kan gaan met hogere kosten voor dataverkeer.</p>

<p></p>

<p>Het dataverkeer dat verband houdt met het gebruik van de Service, kan ten minste het volgende omvatten: het updaten van de content van de radiostationsgids, het streamen van data vanaf het Internetradiostation, het verzamelen van statistische gegevens en het upgraden van de internetradiosoftware.</p>

<p></p>

<p>Nokia is niet aansprakelijk voor de kosten van dataverkeer dat verband houdt met uw gebruik van de Service.</p>

<p></p>

<p>TEN AANZIEN VAN DE BESCHIKBAARHEID, JUISTHEID, BETROUWBAARHEID OF INHOUD VAN DE SERVICE WORDT GEEN ENKELE GARANTIE VAN WELKE AARD DAN OOK VERSTREKT, EXPLICIET NOCH IMPLICIET, MET INBEGRIP VAN, DOCH NIET BEPERKT TOT, GARANTIE VAN EIGENDOMSRECHT OF VRIJWARING TEGEN INBREUK OF STILZWIJGENDE GARANTIES VAN VERKOOPBAARHEID OF GESCHIKTHEID VOOR EEN BEPAALD DOEL. NOKIA AANVAARDT GEEN AANSPRAKELIJKHEID VOOR DIRECTE, INDIRECTE, BIJKOMENDE OF BIJZONDERE SCHADE, GEVOLGSCHADE OF WINSTDERVING OF VOOR BEDRIJFSSCHADE ALS GEVOLG VAN HET GEBRUIK VAN DE SERVICE OF HET NIET KUNNEN GEBRUIKEN VAN DE SERVICE, OOK ALS NOKIA IS GEÏNFORMEERD OVER DE MOGELIJKHEID VAN DERGELIJKE SCHADES. IN SOMMIGE RECHTSGEBIEDEN IS UITSLUITING VAN BEPAALDE GARANTIES OF BEPERKING VAN AANSPRAKELIJKHEID NIET TOEGESTAAN, ZODAT DE BOVENGENOEMDE BEPERKINGEN OF UITSLUITINGEN WELLICHT NIET OP U VAN TOEPASSING ZIJN. DE AANSPRAKELIJKHEID VAN NOKIA IS IN DAT GEVAL STRIKT BEPERKT TOT HET MAXIMAAL WETTELIJK TOELAATBARE.</p>

<p></p>

<p>Niets in deze overeenkomst tast de wettelijke rechten aan van enige partij die handelt als consument. Niets in deze overeenkomst beperkt de aansprakelijkheid van Nokia in het geval van overlijden of letsel als gevolg van nalatigheid van Nokia.</p>

<p></p>

<h1>7. BELEID INZAKE BESCHULDIGINGEN VAN INBREUK OP AUTEURSRECHT</h1>

<p></p>

<p>Wanneer u van mening bent dat uw auteursrechtelijk beschermde werk is behandeld op een manier die inbreuk maakt op auteursrechten, kunt u Nokia daarvan op de hoogte stellen middels een kennisgeving die de volgende informatie bevat:</p>

<p></p>

<p>(1) Een schriftelijke of elektronische handtekening van een persoon die bevoegd is te handelen namens de houder van het exclusieve recht waarop inbreuk zou zijn gemaakt;</p>

<p></p>

<p>(2) De identificatie of omschrijving van het auteursrechtelijk beschermde werk waarvan het auteursrecht zou zijn geschonden;</p>

<p></p>

<p>(3) De identificatie of omschrijving van het materiaal dat inbreuk op auteursrecht zou maken en redelijkerwijs voldoende informatie om het materiaal te lokaliseren;</p>

<p></p>

<p>(4) Uw naam, adres, telefoonnummer, e-mailadres en eventuele andere gegevens waardoor Nokia contact met u kan opnemen;</p>

<p></p>

<p>(5) Een verklaring dat u te goeder trouw meent dat het soort gebruik van het materiaal waartegen bezwaar wordt gemaakt niet door de houder van het auteursrecht, diens agent of de wet is toegestaan en</p>

<p></p>

<p>(6) Een verklaring dat de informatie in de kennisgeving juist is en, op straffe van meineed, dat u bevoegd bent te handelen namens de houder van een exclusief recht dat zou zijn geschonden.</p>

<p></p>

<p>De kennisgeving dient te worden gestuurd naar het adres van onze Designated Agent (aangewezen vertegenwoordiger), namelijk:</p>

<p></p>

<p>Copyright.Notices@nokia.com</p>

<p></p>

<h1>8. GELDEND RECHT</h1>

<p></p>

<p>Onder "Nokia" wordt in deze voorwaarden verstaan Nokia Corporation. Nokia exploiteert en beheert de Service vanuit locaties in Finland. Bijgevolg wordt de hierin vervatte informatie over de Service geacht te zijn verstrekt in Finland.</p>

<p></p>

<p>Copyright © Nokia Corporation 2006. Alle rechten voorbehouden.</p>

</body>

</html>