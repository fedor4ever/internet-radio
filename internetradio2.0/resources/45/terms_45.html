<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Usluga Nokia Internet Radio (u daljnjem tekstu "Usluga") omogućuje vam otkrivanje sadržaja internetskih radiopostaja i uživanje u njemu. PRIHVAĆATE ČINJENICU DA UPORABA USLUGE ZNAČI DA STE PROČITALI OVAJ UGOVOR, DA GA RAZUMIJETE I DA PRIHVAĆATE OBVEZE IZ ODREDBI I UVJETA UGOVORA. Ako se s time ne slažete, imajte na umu da vam nije dopuštena uporaba Usluge.</p>

<p></p>

<h1>1. DEFINICIJE</h1>

<p></p>

<p>Pojam "internetske radiopostaje" označava postaje koje uglavnom stvaraju i distribuiraju audiosadržaj te srodne metapodatke reproduciranjem uživo putem interneta.</p>

<p></p>

<p>Veza na internetsku radiopostaju označava lokator resursa ili skup lokatora resursa koji korisniku omogućuju pristup sadržaju koji internetska radiopostaja reproducira uživo.</p>

<p></p>

<h1>2. USLUGA</h1>

<p></p>

<p>Usluga omogućuje sljedeće:</p>
<p>1. pretraživanje veza na internetske radiopostaje</p>
<p>2. pristup sadržaju internetskih radiopostaja</p>

<p></p>

<h1>3. UPORABA USLUGE</h1>

<p></p>

<p>Uporaba usluge dopuštena je samo u osobne i nekomercijalne svrhe. Nokia posjeduje sva prava na intelektualno vlasništvo vezana uz uslugu.</p>

<p></p>

<p>Nokia pridržava pravo izmjene ovih uvjeta i odredbi obavještavajući vas o takvim promjenama.</p>

<p></p>

<h1>4. PRIVATNOST</h1>

<p></p>

<p>Nokia predano radi na zaštiti privatnosti svojih korisnika implementacijom strogih pravila o povjerljivosti.</p>

<p></p>

<p>Da bi nadziralo uporabu te unaprijedilo uslugu, društvo Nokia može prikupljati informacije o uporabi, uključujući ali ne ograničavajući se na informacije o posjećenim internetskim radiopostajama, vremenu provedenom na svakoj postaji te stavkama ocijenjenim kao favoritima.</p>

<p></p>

<p>Nokia ne prikuplja informacije koje omogućuju identifikaciju korisnika Usluge.</p>

<p></p>

<h1>5. DOSTUPNOST USLUGE</h1>

<p></p>

<p>Uslugu vam pružamo kao dodatnu pogodnost. Nudi se u stanju "kakva jest" i "kad je dostupna".Nokia ne jamči da će usluga neprekidno biti dostupna niti bez pogreške. Nokia zadržava pravo izmjene i povlačenja Usluge u bilo kojem trenutku.</p>

<p></p>

<p>Nokia može ponuditi nadogradnje za softverske programe povezane s Uslugom prema vlastitoj procjeni.</p>

<p></p>

<h1>6. ODRICANJE OD ODGOVORNOSTI</h1>

<p></p>

<p>Nokia može, radi jednostavnije dostupnosti, ponuditi veze na internetske radiopostaje koje su u vlasništvu trećih strana ili kojima upravljaju treće strane. Nokia ne jamči da će veze na internetske radiopostaje funkcionirati. Uz to, sadržaj koji nije povezan s društvom Nokia ni u kojem slučaju ne podrazumijeva da Nokia podržava sadržaj kao takav, kao ni proizvode ili usluge navedene u takvom sadržaju.
</p>

<p></p>

<p>Prije pristupanja postajama morate pročitati njihova pravila uporabe (ako postoje) i prihvatiti ih. Prihvaćate i činjenicu da Nokia nema nadzor nad sadržajem usluga treće strane i ne može prihvatiti nikakvu odgovornost za sadržaj ponuđen putem internetskih radiopostaja.</p>

<p></p>

<p>Tijekom pristupanja sadržaju internetskih radiopostaja putem Usluge može doći do prijenosa velike količine podataka putem mreže vašeg davatelja usluga. Informacije o cijenama prijenosa podataka zatražite od svojeg davatelja usluga. Imajte na umu da uporaba Usluge s internetskim radiopostajama koje nude reprodukciju višom brzinom prijenosa može uzrokovati veće troškove povezane s protokom podataka.</p>

<p></p>

<p>Protok podataka povezan s uporabom Usluge može obuhvaćati barem sljedeće: ažuriranje sadržaja direktorija postaja, reprodukciju podataka s internetskih radiopostaja uživo, prikupljanje statističkih podataka i nadogradnju programa internetskih radiopostaja.</p>

<p></p>

<p>Nokia nije odgovorna za troškove protoka podataka povezane s uporabom Usluge.</p>

<p></p>

<p>NE DAJU SE NIKAKVA JAMSTVA, IZRIČITA ILI PODRAZUMIJEVANA, UKLJUČUJUĆI ALI NE OGRANIČAVAJUĆI SE NA JAMSTVA VEZANA UZ PRAVA NA VLASNIŠTVO ILI NEKRŠENJE ILI PAK IMPLICIRANA JAMSTVA GLEDE PRIKLADNOSTI ZA PRODAJU I PRIKLADNOSTI ZA ODREĐENU NAMJENU, A KOJA BI SE ODNOSILA NA DOSTUPNOST, TOČNOST, POUZDANOST ILI SADRŽAJ USLUGE. NOKIA NE SNOSI ODGOVORNOST ZA BILO KAKVE IZRAVNE, NEIZRAVNE, SLUČAJNE, POSEBNE ILI POSLJEDIČNE ŠTETE, GUBITAK ZARADE ILI PREKID POSLOVANJA USLIJED UPORABE ILI NEMOGUĆNOSTI UPORABE USLUGE, ČAK I AKO JE NOKIA BILA UPOZORENA NA MOGUĆNOST TAKVE ŠTETE. NEKE JURISDIKCIJE NE DOPUŠTAJU ISKLJUČENJE ODREĐENIH JAMSTAVA ILI OGRANIČENJA ODGOVORNOSTI, STOGA GORE NAVEDENA OGRANIČENJA ILI ISKLJUČENJA MOŽDA NEĆE VRIJEDITI. U TAKVIM ĆE SLUČAJEVIMA ODGOVORNOST DRUŠTVA NOKIA BITI OGRANIČENA U NAJVEĆOJ MJERI DOPUŠTENOJ ZAKONOM.</p>

<p></p>

<p>Ništa ovdje navedeno neće utjecati na zakonska prava bilo koje strane koja nastupa u svojstvu klijenta. Ništa ovdje navedeno neće ograničavati odgovornost društva Nokia u slučaju smrti ili ozljede uzrokovane nepažnjom društva Nokia.</p>

<p></p>

<h1>7. PRAVILA GLEDE PRITUŽBI O KRŠENJU AUTORSKIH PRAVA</h1>

<p></p>

<p>Ako sumnjate da je s vašim djelom zaštićenim autorskim pravima postupano na način koji obuhvaća kršenje autorskih prava, društvu Nokia možete poslati obavijest koja sadrži sljedeće: </p>

<p></p>

<p>(1) fizički ili elektronički potpis osobe ovlaštene za djelovanje u ime vlasnika autorskih prava koja su navodno kršena</p>

<p></p>

<p>(2) identifikaciju ili opis djela zaštićenog autorskim pravima za koje se sumnja da su kršena</p>

<p></p>

<p>(3) identifikaciju ili opis materijala za koji se tvrdi da krši autorska prava te informacije dovoljne za lociranje materijala</p>

<p></p>

<p>(4) vaše ime, adresu, telefonski broj, adresu e-pošte i ostale informacije koje će društvu Nokia omogućiti da vam se obrati</p>

<p></p>

<p>(5) izjavu da u dobroj vjeri smatrate da vlasnik autorskih prava, njegov agent ili zakon nisu dali ovlaštenje za uporabu materijala</p>

<p></p>

<p>(6) izjavu da su informacije u obavijesti točne te da ste, pod odgovornošću zbog krivokletstva, ovlašteni djelovati u ime vlasnika ekskluzivnih prava koja su navodno kršena</p>

<p></p>

<p>Obavijest je potrebno poslati našem ovlaštenom predstavniku na adresu</p>

<p></p>

<p>Copyright.Notices@nokia.com</p>

<p></p>

<h1>8. VAŽEĆI ZAKON</h1>

<p></p>

<p>Kao što je navedeno u uvjetima i odredbama, "Nokia" označava društvo Nokia Corporation. Nokia pruža Uslugu i upravlja njome s lokacija u Finskoj. Smatra se da ovdje navedene informacije o Usluzi potječu iz Finske.</p>

<p></p>

<p>Copyright © Nokia Corporation 2006. Sva prava pridržana.</p>

</body>

</html>