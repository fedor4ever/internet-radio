<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Nokia interneta radio pakalpojums (Pakalpojums) paredz, ka lietotāji var iepazīt un klausīties interneta radio stacijas. JŪS PIEKRĪTAT, KA PIRMS PAKALPOJUMA LIETOŠANAS ESAT IZLASĪJIS UN SAPRATIS ŠO LĪGUMU, UN PIEKRĪTAT IEVĒROT TĀ NOTEIKUMUS UN NOSACĪJUMUS. Iegaumējiet: ja nepiekrītat noteikumiem un nosacījumiem, jūs nedrīkstat lietot šo Pakalpojumu.</p>

<p></p>

<h1>1. TERMINI</h1>

<p></p>

<p>Interneta radio stacijas nozīmē uzņēmumus, kas producē un izplata audio saturu un saistītus metadatus, izmantojot interneta straumi.</p>

<p></p>

<p>Saite uz interneta radio staciju nozīmē avota noteicēju vai avota noteicēju kopu, kas lietotājam ļauj piekļūt saturam, ko straumē interneta radio stacija.</p>

<p></p>

<h1>2. PAKALPOJUMS</h1>

<p></p>

<p>Pakalpojums nodrošina:</p>
<p>1. interneta radio staciju saišu pārlūkošanu;</p>
<p>2. piekļuvi interneta radio staciju saturam.</p>

<p></p>

<h1>3. PAKALPOJUMA LIETOŠANA</h1>

<p></p>

<p>Pakalpojumu drīkst lietot tikai privātiem un nekomerciāliem mērķiem. Nokia pieder visas intelektuālā īpašuma tiesības Pakalpojumā un uz Pakalpojumu.</p>

<p></p>

<p>Nokia patur tiesības mainīt šos noteikumus un nosacījumus, informējot jūs par šādām izmaiņām.</p>

<p></p>

<h1>4. KONFIDENCIALITĀTE</h1>

<p></p>

<p>Nokia ir apņēmusies aizsargāt lietotāju konfidencialitāti, īstenojot stingras konfidencialitātes politikas.</p>

<p></p>

<p>Lai pārraudzītu Pakalpojuma lietošanu un pilnveidotu to, Nokia var apkopot lietošanas datus, ieskaitot, bet neaprobežojoties ar informāciju par atvērtajām interneta radio stacijām, katrā stacijā pavadīto laika periodu un objektiem, kas pievienoti izlasēm.</p>

<p></p>

<p>Nokia neapkopo nekādu informāciju, kas ļautu noteikt Pakalpojuma lietotāju.</p>

<p></p>

<h1>5. PAKALPOJUMA PIEEJAMĪBA</h1>

<p></p>

<p>Pakalpojums tiek piedāvāts jūsu ērtību labad. Tas tiek piedāvāts tāds, “kāds tas ir” un “kāds tas ir pieejams”. Nokia nesniedz garantiju, ka Pakalpojuma darbība būs nepārtraukta un bez traucējumiem. Nokia patur tiesības jebkurā laikā pārstrādāt Pakalpojumu vai anulēt piekļuvi Pakalpojumam.</p>

<p></p>

<p>Nokia pēc saviem ieskatiem var nodrošināt Pakalpojuma jauninājumus, kas saistīti ar lietojumprogrammatūru.</p>

<p></p>

<h1>6. ATRUNA UN SAISTĪBAS</h1>

<p></p>

<p>Lai nodrošinātu vieglu piekļuvi, Nokia var iekļaut interneta radio saites, kas pieder trešajām personām vai ko tās darbina. Nokia nesniedz garantijas, ka interneta radio staciju saites darbosies. Turklāt saturs, kas neattiecas uz Nokia, nekādā veidā nenozīmē, ka Nokia ir apstiprinājusi šo saturu vai produktus un pakalpojumus, uz kuriem šajā saturā ir atsauce.</p>

<p></p>

<p>Lai piekļūtu stacijai, jums jāpārskata un jāpiekrīt katras stacijas lietošanas noteikumiem. Jūs arī piekrītat, ka Nokia nekontrolē trešo personu pakalpojumu saturu un neuzņemas atbildību par saturu, ko nodrošina interneta radio stacijas.</p>

<p></p>

<p>Pakalpojuma izmantošana, lai piekļūtu interneta radio staciju saturam var būt saistīta ar lielu datu apjoma pārsūtīšanu pakalpojumu sniedzēja tīklā. Informāciju par pārsūtīšanas izmaksām lūdziet savam pakalpojumu sniedzējam. Iegaumējiet, ka Pakalpojuma lietošana interneta radio stacijās, kuras jums nosūta lielāka bitu ātruma straumes, var radīt lielākas datu pārsūtīšanas izmaksas.</p>

<p></p>

<p>Datu pārsūtīšana, kas saistīta ar Pakalpojuma lietošanu, var ietvert: staciju direktorija satura atjaunināšanu, datu straumēšanu no interneta radio stacijas, statistikas datu apkopošanu un interneta radio programmu jaunināšanu.</p>

<p></p>

<p>Nokia nav atbildīga par datu pārsūtīšanas izmaksām, kas saistītas ar Pakalpojuma lietošanu.</p>

<p></p>

<p>NETIEK SNIEGTAS NEKĀDA VEIDA GARANTIJAS, NEDZ TIEŠAS, NEDZ NETIEŠAS, IESKAITOT, BET NEAPROBEŽOJOTIES AR NETIEŠĀS KVALITĀTES VAI DERĪGUMA GARANTIJĀM ATTIECĪBĀ UZ ŠĪ PAKALPOJUMA SATURU, PAREIZĪBU VAI TICAMĪBU. NOKIA NEATBILD PAR TIEŠIEM, NETIEŠIEM, NEJAUŠIEM, TĪŠIEM VAI IZRIETOŠIEM BOJĀJUMIEM, ZAUDĒTIEM IENĀKUMIEM VAI UZŅĒMĒJDARBĪBAS PĀRTRAUKŠANU, KAS RODAS NO PAKALPOJUMA IZMANTOŠANAS VAI NO NESPĒJAS TO IZMANTOT, PAT TAD, JA NOKIA IR BRĪDINĀTA PAR ŠĀDU BOJĀJUMU IESPĒJAMĪBU. DAŽĀS JURISDIKCIJĀS NAV ATĻAUTS ATTEIKTIES NO ATSEVIŠĶĀM GARANTIJĀM VAI IEROBEŽOT ATBILDĪBU, TĀPĒC IEPRIEKŠ MINĒTIE IEROBEŽOJUMI VAI IZŅĒMUMI UZ JUMS VAR NEATTIEKTIES. NOKIA ATBILDĪBA ŠĀDOS GADĪJUMOS IR IEROBEŽOTA LIELĀKAJĀ APMĒRĀ, KĀDU NOSAKA LIKUMS.</p>

<p></p>

<p>Nekas no šeit minētā nemazina likumā noteiktās tiesības nevienai no pusēm, kas darbojas kā klients. Nekas no šeit minētā neierobežo Nokia atbildību gadījumā, ja Nokia nolaidības dēļ iestājas nāve vai rodas trauma.</p>

<p></p>

<h1>7. POLITIKA ATTIECĪBĀ UZ LIECĪBĀM PAR AUTORTIESĪBU PĀRKĀPUMU</h1>

<p></p>

<p>Ja uzskatāt, ka jūsu ar autortiesībām aizsargātais darbs ir izmantots, pārkāpjot autortiesības, varat ziņot par to Nokia, iesniedzot iesniegumu, kurā iekļauta šāda informācija:</p>

<p></p>

<p>(1) fizisks vai elektronisks tās personas paraksts, kas ir tiesīgs darboties īpašnieka vārdā, kam pieder ekskluzīvās tiesības, par kuru pārkāpumu tiek ziņots iesniegumā;</p>

<p></p>

<p>(2) ar autortiesībām aizsargātā un par pārkāpto uzskatītā darba identifikācija vai apraksts;</p>

<p></p>

<p>(3) par pārkāpto uzskatītā materiāla identifikācija vai apraksts un pietiekama informācija, lai varētu atrast šo materiālu;</p>

<p></p>

<p>(4) jūsu vārs/uzvārds, adrese, tālruņa numurs, e-pasta adrese un cita informācija, kas nodrošina, ka Nokia var ar jums sazināties;</p>

<p></p>

<p>(5) paziņojums, kurā pausta jūsu pārliecība, ka autortiesību īpašnieks, tā aģents nav pilnvarojis vai likums nav atļāvis izmantot materiālu veidā, par kuru tiek iesniegts šis iesniegums;</p>

<p></p>

<p>(6) paziņojums, ka iesniegumā iekļautā informācija ir pareiza un jūs, apzinoties nepatiesas liecības gadījumā piemērojamā soda iespēju, esat tiesīgs darboties īpašnieka vārdā, kam pieder ekskluzīvās tiesības, par kuru pārkāpumu tiek ziņots iesniegumā.</p>

<p></p>

<p>Iesniegums jānosūta aģentam uz e-pasta adresi:</p>

<p></p>

<p>Copyright.Notices@nokia.com</p>

<p></p>

<h1>8. REGULĒJOŠAIS LIKUMS</h1>

<p></p>

<p>Šajos noteikumos un nosacījumos Nokia nozīmē Nokia Corporation. Nokia vada un kontrolē Pakalpojumu, atrodoties Somijā. Līdz ar to tiek pieņemts, ka šeit paustā informācija par Pakalpojumu ir sniegta Somijā.</p>

<p></p>

<p>Autortiesības © Nokia Corporation 2006. Visas tiesības paturētas.</p>

</body>

</html>