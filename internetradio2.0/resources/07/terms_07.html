<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Nokias Internetradiotjeneste ("Tjenesten") giver dig mulighed for at opdage og opleve indholdet af internetradiostationer. DU ACCEPTERER, AT DU MED DIN BRUG AF TJENESTEN ANERKENDER, AT DU HAR LÆST DENNE AFTALE, AT DU FORSTÅR DEN, OG AT DU INDVILLIGER I AT VÆRE UNDERLAGT DENS VILKÅR OG BETINGELSER. Hvis du ikke accepterer, skal du være opmærksom på, at du ikke kan bruge tjenesten.</p>

<p></p>

<h1>1. DEFINITIONER</h1>

<p></p>

<p>Internetradiostationer betegner enheder, som producerer og distribuerer lydindhold og relaterede metadata over internettet ved hjælp af streaming.</p>

<p></p>

<p>Linket til internetradiostationen betegner en internetadresse eller en samling af internetadresser, der giver brugeren adgang til det indhold, som internetradiostationen streamer.</p>

<p></p>

<h1>2. TJENESTEN</h1>

<p></p>

<p>Tjenesten muliggør følgende funktioner:</p>
<p>1. søgning efter links til internetradiostationer;</p>
<p>2. adgang til indholdet af internetradiostationer;</p>

<p></p>

<h1>3. BRUG AF TJENESTEN</h1>

<p></p>

<p>Tjenesten må kun anvendes til privat og ikke-kommerciel brug. Nokia ejer alle intellektuelle rettigheder i og til tjenesten.</p>

<p></p>

<p>Nokia forbeholder sig retten til at ændre disse termer og betingelser ved at informere dig om sådanne ændringer.</p>

<p></p>

<h1>4. PERSONLIGE OPLYSNINGER</h1>

<p></p>

<p>Nokia har forpligtet sig til at beskytte brugernes privatliv ved at iværksætte en streng fortrolighedspolitik.</p>

<p></p>

<p>For at kunne kontrollere og forbedre tjenesten vil Nokia måske indsamle brugerdata, som inkluderer, men ikke begrænser sig til, informationer om, hvilke internetradiostationer brugerne anvender, den tid de tilbringer på hver station, og hvilke elementer de vurderer som favoritter.</p>

<p></p>

<p>Nokia indsamler ikke nogen information, som giver mulighed for identifikation af tjenestens brugere.</p>

<p></p>

<h1>5. TJENESTENS TILGÆNGELIGHED</h1>

<p></p>

<p>Tjenesten er udviklet som en service til dig. Den stilles til rådighed, som den er og forefindes. Nokia garanterer ikke, at Tjenesten vil fungere uden afbrydelser og fejl.  Nokia forbeholder sig ret til at revidere Tjenesten eller til at fjerne adgangen til den på et hvilket som helst tidspunkt.</p>

<p></p>

<p>Nokia kan stille opgraderinger til rådighed for de softwareapplikationer, der er relateret til tjenesten</p>

<p></p>

<h1>6. ANSVARSFRASKRIVELSE OG ERSTATNINGSANSVAR</h1>

<p></p>

<p>Nokia kan inkludere links til internetradiostationer, som ejes og drives af tredjepart. Nokia garanterer ikke, at linkene til internetradiostationerne er klar til brug. Desuden implicerer det indhold, der ikke er relateret til Nokia, på ingen måde, at Nokia billiger indholdet som sådan eller de produkter eller tjenester, der nævnes i dette indhold.</p>

<p></p>

<p>Du skal gennemlæse og acceptere hver enkelt stations anvendelsesregler, før du benytter den. Du accepterer ligeledes, at Nokia ikke har nogen kontrol over indholdet af tredjepartstjenester og ikke kan påtage sig ansvar for indhold, der stilles til rådighed af internetradiostationer.</p>

<p></p>

<p>At bruge tjenesten til at få adgang til indholdet af internetradiostationerne kan involvere overførsel af store datamængder gennem din tjenesteudbyders netværk. Kontakt din tjenesteudbyder, hvis du ønsker informationer om overførselsomkostninger. Bemærk, at anvendelsen af Tjenesten sammen med internetradiostationer, som leverer en højere bitrate, kan være forbundet med højere omkostninger i forhold til dataoverførsel.</p>

<p></p>

<p>Den dataoverførsel, der er forbundet med anvendelsen af tjenesten kan som minimum omfatte: opdatering af indholdet af stationernes oversigt, streaming af data fra internetradiostationen, indsamling af statistiske data og opgradering af internetradioapplikationen.</p>

<p></p>

<p>Nokia er ikke erstatningspligtig for de omkostninger til dataoverførsel, der er forbundet med din anvendelse af Tjenesten.</p>

<p></p>

<p>DER STILLES INGEN GARANTI AF NOGEN ART, HVERKEN UDTRYKKELIG ELLER STILTIENDE, HERUNDER, MEN IKKE BEGRÆNSET TIL, GARANTI FOR ADKOMST ELLER IKKE-KRÆNKELSE AF ELLER STILTIENDE GARANTIER OM SALGBARHED OG EGNETHED TIL ET BESTEMT FORMÅL, I FORHOLD TIL TJENESTENS TILGÆNGELIGHED, PRÆCISION, PÅLIDELIGHED ELLER INDHOLD. NOKIA PÅTAGER SIG IKKE ANSVARET FOR NOGEN DIREKTE, INDIREKTE, TILFÆLDIGE, KONKRET DOKUMENTERBARE SKADER ELLER FØLGESKADER, DRIFTSTAB ELLER DRIFTSAFBRYDELSE, DER OPSTÅR SOM FØLGE AF BRUG AF ELLER MANGLENDE MULIGHED FOR AT BRUGE TJENESTEN, HELLER IKKE SELV OM NOKIA ER BLEVET UNDERRETTET OM MULIGHEDEN FOR SÅDANNE SKADER. VISSE LANDES LOVGIVNING TILLADER IKKE UDELUKKELSE AF STILTIENDE GARANTIER. HVIS DETTE ER TILFÆLDET, ER DU MULIGVIS IKKE OMFATTET AF DEN OVENNÆVNTE ANSVARSFRASKRIVELSE. NOKIAS ERSTATNINGSANSVAR ER I SÅDAN ET TILFÆLDE BEGRÆNSET TIL DEN HØJESTE GRAD, DER ER TILLADT AF LOVGIVNINGEN.</p>

<p></p>

<p>Intet heri forringer nogen parts lovbestemte forbrugerrettigheder.  Intet heri begrænser Nokias erstatningsansvar i tilfælde af død eller personskade, der opstår som følge af Nokias uagtsomhed.</p>

<p></p>

<h1>7. POLITIK ANGÅENDE BESKYLDNING OM KRÆNKELSE AF OPHAVSRET</h1>

<p></p>

<p>Hvis du mener, at dit ophavsretligt beskyttede værk er blevet behandlet på en måde, der kan betegnes som krænkelse af ophavsret, kan du underrette Nokia ved at sende en meddelelse, der indeholder følgende:</p>

<p></p>

<p>(1) En fysisk eller elektronisk signatur fra en person, der er autoriseret til at handle på vegne af ejeren af den rettighed, der påstås krænket;</p>

<p></p>

<p>(2) En identifikation eller beskrivelse af det beskyttede værk, som påstås krænket;</p>

<p></p>

<p>(3) Identifikation eller beskrivelse af det materiale, som påstås at krænke ophavsretten, og informationer, der er tilstrækkelige til at lokalisere materialet;</p>

<p></p>

<p>(4) Dit navn, adresse, telefonnummer, e-mail-adresse og enhver anden information, som vil give Nokia mulighed for at kontakte dig;</p>

<p></p>

<p>(5) En erklæring om, at du er i god tro om, at den brug af materialet, som du klager over, ikke er autoriseret af ejeren af ophavsretten, vedkommendes agent eller af loven; og</p>

<p></p>

<p>(6) En erklæring om, at informationerne i din meddelelse er korrekte, og under mened at du er autoriseret til at handle på vegne af ejeren af den eneret, som påstås krænket.</p>

<p></p>

<p>Erklæringen skal sendes til vores agent på følgende adresse:</p>

<p></p>

<p>Copyright.Notices@nokia.com</p>

<p></p>

<h1>8. GÆLDENDE LOVGIVNING</h1>

<p></p>

<p>Når det anvendes i disse vilkår og betingelser, betyder "Nokia" Nokia Corporation. Nokia driver og kontrollerer tjenesten fra Finland. Informationen, der er indeholdt på tjenesten, anses for at være fremsat i Finland.</p>

<p></p>

<p>Copyright © Nokia Corporation 2006. Alle rettigheder forbeholdes.</p>

</body>

</html>