<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Med tjenesten Nokia Internett-radio (Tjenesten) kan du oppdage og oppleve innholdet på Internett-radiostasjoner. DU GODTAR AT DU VED Å BRUKE TJENESTEN BEKREFTER AT DU HAR LEST OG FORSTÅTT DENNE AVTALEN, OG AT DU ER BUNDET AV VILKÅRENE I DEN. Vær oppmerksom på at hvis du ikke godtar dette, har du ikke lov til å bruke Tjenesten.</p>

<p></p>

<h1>1. DEFINISJONER</h1>

<p></p>

<p>Med begrepet Internett-radiostasjoner menes enheter som i hovedsak produserer og distribuerer lydinnhold og tilknyttede metadata via Internett i en direkteavspilling.</p>

<p></p>

<p>Med begrepet Kobling til Internett-radiostasjon menes en ressursindikator eller et sett med ressursindikatorer som gjør det mulig for brukeren å få tilgang til innhold som spilles av direkte på Internett-radiostasjonen.</p>

<p></p>

<h1>2. TJENESTEN</h1>

<p></p>

<p>Tjenesten muliggjør følgende:</p>
<p>1. søk på koblinger til Internett-radiostasjoner;</p>
<p>2. tilgang til innholdet på Internett-radiostasjoner; og</p>

<p></p>

<h1>3. BRUK AV TJENESTEN</h1>

<p></p>

<p>Det er bare tillatt å bruke Tjenesten til privat bruk og ikke-kommersielle formål. Nokia eier alle åndsverkrettigheter i og til Tjenesten.</p>

<p></p>

<p>Nokia forbeholder seg retten til å endre disse vilkårene ved å informere deg om slike endringer.</p>

<p></p>

<h1>4. PERSONVERN</h1>

<p></p>

<p>Nokia er opptatt av å ivareta brukerens personvern ved å implementere strenge retningslinjer for konfidensialitet.</p>

<p></p>

<p>For å kunne overvåke bruken av og forbedre Tjenesten kan Nokia samle inn bruksdata, inkludert, men ikke begrenset til, informasjon om hvilke Internett-radiostasjoner som er besøkt, tiden som er brukt ved hver stasjon, og hvilke elementer som er angitt som favoritter.</p>

<p></p>

<p>Nokia samler ikke inn noen informasjon som kan identifisere brukeren av Tjenesten.</p>

<p></p>

<h1>5. TJENESTETILGJENGELIGHET</h1>

<p></p>

<p>Tjenesten leveres som et hjelpemiddel til deg. Den leveres "som den er" og "etter tilgjengelighet". Nokia garanterer ikke at Tjenesten vil fungere uavbrutt eller feilfritt. Nokia forbeholder seg retten til å revidere Tjenesten eller trekke tilbake tilgang til den når som helst.</p>

<p></p>

<p>Nokia kan levere oppgraderinger for programvare knyttet til Tjenesten etter eget skjønn.</p>

<p></p>

<h1>6. ANSVARSFRASKRIVELSE OG ANSVAR</h1>

<p></p>

<p>For å gjøre tilgangen enkel for deg kan Nokia inkludere koblinger til Internett-radiostasjoner som eies eller drives av tredjeparter. Nokia garanterer ikke at koblingene til Internett-radiostasjonene vil fungere. Innholdet som ikke er knyttet til Nokia, impliserer heller ikke på noen som helst måte at Nokia gir sin støtte til slikt innhold eller til produktene eller tjenestene som det henvises til i slikt innhold.</p>

<p></p>

<p>Du må lese gjennom og godta reglene for bruk som gjelder for hver stasjon, hvis noen, før du besøker den. Du godtar også at Nokia ikke har noen kontroll over innholdet i tredjepartstjenestene og ikke har noe ansvar for innholdet som leveres på Internett-radiostasjonene.</p>

<p></p>

<p>Hvis du prøver å få tilgang til innholdet på Internett-radiostasjonene ved hjelp av Tjenesten, kan det innebære overføring av store datamengder via tjenesteleverandørens nettverk. Ta kontakt med tjenesteleverandøren hvis du vil ha informasjon om prisene for dataoverføring. Vær oppmerksom på at bruk av Tjenesten med Internett-radiostasjoner som spilles av direkte ved høye bithastigheter, kan føre til høyere kostnader knyttet til datatrafikken.</p>

<p></p>

<p>Datatrafikken som er knyttet til bruken av Tjenesten, kan omfatte minst følgende: oppdatering av innholdet i stasjonenes katalog, avspilling av data direkte fra Internett-radiostasjonen, innsamling av statistiske data og oppgradering av Internett-radioprogrammet.</p>

<p></p>

<p>Nokia er ikke ansvarlig for kostnadene ved datatrafikk som er knyttet til din bruk av Tjenesten.</p>

<p></p>

<p>DET GIS INGEN GARANTIER AV NOE SLAG, VERKEN UTTRYKTE ELLER UNDERFORSTÅTTE, INKLUDERT, MEN IKKE BEGRENSET TIL, GARANTIER OM EIERSKAP ELLER IKKE-KRENKELSE ELLER UNDERFORSTÅTTE GARANTIER OM SALGBARHET ELLER EGNETHET FOR ET BESTEMT FORMÅL, I FORHOLD TIL TILGJENGELIGHETEN TIL, NØYAKTIGHETEN AV, PÅLITELIGHETEN TIL ELLER INNHOLDET I TJENESTEN. NOKIA ER IKKE ANSVARLIG FOR NOEN DIREKTE, INDIREKTE, TILFELDIGE ELLER SPESIELLE SKADER ELLER FØLGESKADER, TAPT FORTJENESTE ELLER DRIFTSAVBRUDD SOM OPPSTÅR SOM FØLGE AV BRUKEN AV ELLER MANGLENDE EVNE TIL Å BRUKE TJENESTEN, SELV OM NOKIA ER BLITT GJORT OPPMERKSOM PÅ MULIGHETEN FOR SLIKE SKADER. ENKELTE RETTSOMRÅDER TILLATER IKKE UTELUKKELSE AV ENKELTE GARANTIER ELLER ANSVARSBEGRENSNINGER, OG DET ER DERFOR IKKE SIKKERT AT BEGRENSNINGENE ELLER UTELUKKELSENE OVENFOR GJELDER FOR DEG. NOKIAS ANSVAR ER I SLIKE TILFELLER BEGRENSET I SÅ STOR GRAD SOM DET ER TILLATT I HENHOLD TIL LOVGIVNINGEN.</p>

<p></p>

<p>Ingenting i denne avtalen skal påvirke de lovfestede rettighetene til noen part som handler som en kunde. Ingenting i denne avtalen begrenser Nokias ansvar ved dødsfall eller personlig skade som er et resultat av Nokias uaktsomhet.</p>

<p></p>

<h1>7. RETNINGSLINJER VED PÅSTANDER OM BRUDD PÅ OPPHAVSRETT</h1>

<p></p>

<p>Hvis du tror at ditt opphavsrettslig beskyttede arbeid er håndtert på en måte som innebærer brudd på opphavsrett, kan du varsle Nokia ved å sende en beskjed som inneholder følgende:</p>

<p></p>

<p>(1) En fysisk eller elektronisk signatur av en person som er autorisert til å handle på vegne av eieren av den eksklusive rettigheten som det påstås er krenket;</p>

<p></p>

<p>(2) en identifikasjon eller beskrivelse av det opphavsrettslig beskyttede arbeidet som det påstås er krenket;</p>

<p></p>

<p>(3) en identifikasjon eller beskrivelse av materialet som det påstås er krenkende, og tilstrekkelig informasjon til å kunne lokalisere materialet;</p>

<p></p>

<p>(4) navnet ditt, adressen din, telefonnummeret ditt, e-postadressen din og enhver annen informasjon som gjør det mulig for Nokia å kontakte deg;</p>

<p></p>

<p>(5) en erklæring om at du tror helt og holdent at bruken av materialet slik det klages på, ikke er godkjent av eieren av eller representanten for opphavsretten eller loven; og</p>

<p></p>

<p>(6) en erklæring om at informasjonen i beskjeden er nøyaktig, og, med mulighet for å bli straffet for falsk forklaring, at du er autorisert til å kunne handle på vegne av eieren av en eksklusiv rettighet som det påstås er krenket.</p>

<p></p>

<p>Beskjeden må sendes til adressen til vår utpekte representant på:</p>

<p></p>

<p>Copyright.Notices@nokia.com</p>

<p></p>

<h1>8. GJELDENDE LOVGIVNING</h1>

<p></p>

<p>Der "Nokia" brukes i disse vilkårene, henvises det til Nokia Corporation. Nokia driver og kontrollerer Tjenesten fra steder i Finland. Derfor anses det som at informasjonen i Tjenesten er levert i Finland.</p>

<p></p>

<p>Copyright © Nokia Corporation 2006. Med enerett.</p>

</body>

</html>