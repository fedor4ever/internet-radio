<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Storitev Nokia Internet Radio (“storitev”) omogoča odkrivanje in doživetje vsebine internetnih radijskih postaj. SOGLAŠATE, DA Z UPORABO STORITVE POTRJUJETE, DA STE PREBRALI TO POGODBO IN JO RAZUMELI TER DA VAS OBVEZUJEJO NJENI POGOJI IN DOLOČILA. Če ne soglašate, storitve ne smete uporabljati.</p>

<p></p>

<h1>1. DEFINICIJE</h1>

<p></p>

<p>Internetne radijske postaje so pravne ali fizične osebe, ki na splošno producirajo zvočno vsebino in sorodne metapodatke ter jih v toku distribuirajo po internetu.</p>

<p></p>

<p>Povezava na internetno radijsko postajo pomeni naslov ali več naslovov URL, ki uporabniku omogočajo dostop do vsebine, ki jo internetna radijska postaja pretočno oddaja.</p>

<p></p>

<h1>2. STORITEV</h1>

<p></p>

<p>Storitev omogoča naslednje:</p>
<p>1. brskanje po povezavah na internetne radijske postaje;</p>
<p>2. dostop do vsebine internetnih radijskih postaj.</p>

<p></p>

<h1>3. UPORABA STORITVE</h1>

<p></p>

<p>Uporaba storitve je dovoljena samo za vašo osebno in nekomercialno rabo. Nokia je lastnik vseh pravic intelektualne lastnine v storitvi in za njo.</p>

<p></p>

<p>Nokia si pridržuje pravico spremeniti te pogoje in določila tako, da vas o tem obvesti.</p>

<p></p>

<h1>4. ZASEBNOST</h1>

<p></p>

<p>Nokia si prizadeva zagotoviti zasebnost uporabnikov z uveljavljanjem strogih pravilnikov o zasebnosti.</p>

<p></p>

<p>Za spremljanje uporabe in izboljšanje storitve lahko Nokia zbira podatke o uporabi, vključno s podatki o internetnih radijskih postajah, do katerih ste dostopali, času poslušanja posamezne postaje in elementi, ki ste jih izbrali za priljubljene.</p>

<p></p>

<p>Nokia ne zbira nikakršnih podatkov, ki bi omogočili prepoznavo uporabnika storitve.</p>

<p></p>

<h1>5. RAZPOLOŽLJIVOST STORITVE</h1>

<p></p>

<p>Storitev se daje na voljo kot ugodnost, in sicer, "kakršna je" in "ko je na voljo". Nokia ne jamči, da bo storitev brez prekinitev ali napak. Nokia si pridržuje pravico kadar koli spremeniti storitev ali ukiniti dostop do nje.</p>

<p></p>

<p>Nokia lahko po svoji presoji da na voljo nadgradnje storitve ali programske opreme, povezane z njo.</p>

<p></p>

<h1>6. ODPOVED IN ODGOVORNOST</h1>

<p></p>

<p>Nokia lahko za vaš lažji dostop da na voljo povezave na internetne radijske postaje, ki so last tretjih oseb oziroma jih te tretje osebe upravljajo. Nokia ne jamči, da bodo povezave na internetne radijske postaje delovale. Poleg tega vsebina, ki ni povezava z Nokio, nikakor ne pomeni, da Nokia podpira tako vsebino ali izdelke ali storitve, omenjene v taki vsebini.</p>

<p></p>

<p>Pred dostopom do katere koli postaje morate prebrati njena pravila za uporabo in soglašati z njimi. Soglašate tudi, da Nokia nima nobenega nadzora nad vsebino storitev tretjih oseb in ne more prevzeti nobene odgovornosti za vsebino internetnih radijskih postaj.</p>

<p></p>

<p>Uporaba storitve za dostop do vsebine internetnih radijskih postaj lahko vključuje prenos velikih količin podatkov skozi omrežje vašega ponudnika storitev. Za podatke o ceni tega prenosa podatkov se obrnite na ponudnika storitev. Stroški prenosa podatkov so lahko večji, če storitev uporabljate za poslušanje internetnih radijskih postaj, ki uporabljajo tokove večje bitne hitrosti.</p>

<p></p>

<p>Prenos podatkov, povezan z uporabo storitve, lahko obsega najmanj naslednje: posodabljanje imenika postaj, pretočni prenos podatkov internetnih radijskih postaj, zbiranje statističnih podatkov in nadgradnja programske opreme za poslušanje internetnih radijskih postaj.</p>

<p></p>

<p>Nokia ni odgovorna za stroške prenosa podatkov, povezane z vašo uporabo storitve.</p>

<p></p>

<p>GLEDE RAZPOLOŽLJIVOSTI, TOČNOSTI, ZANESLJIVOSTI ALI VSEBINE STORITVE NI NIKAKRŠNEGA JAMSTVA, NAJSI BO IZRECNO ALI VSEBOVANO, VKLJUČNO Z JAMSTVI LASTNIŠTVA ALI NEKRŠITVE AVTORSKIH PRAVIC ALI VSEBOVANIH JAMSTEV PRIMERNOSTI ZA PRODAJO ALI ZA DOLOČEN NAMEN, VENDAR NE OMEJENO NANJE. NOKIA NI ODGOVORNA ZA KAKRŠNO KOLI NEPOSREDNO, POSREDNO, NAKLJUČNO, POSEBNO IN POSLEDIČNO ŠKODO, IZGUBO DOBIČKA ALI PREKINITEV POSLOVANJA, KI JE POSLEDICA UPORABE ALI NEZMOŽNOSTI UPORABE STORITVE, ČETUDI JE BILA NOKIA OBVEŠČENA O MOŽNOSTI TAKE ŠKODE. NEKATERE JURISDIKCIJE NE DOVOLJUJEJO IZKLJUČITVE DOLOČENIH JAMSTEV ALI OMEJITVE ODGOVORNOSTI, ZATO ZGORNJE OMEJITVE ALI IZKLJUČITVE ZA VAS MORDA NE VELJAJO. ODGOVORNOST NOKIE JE V TAKIH PRIMERIH OMEJENA DO NAJVEČJE MERE, KI JO DOVOLJUJE ZAKONODAJA.</p>

<p></p>

<p>Noben del tega dokumenta ne vpliva na zakonske pravice katere koli osebe, ki se obravnava kot potrošnik. Noben del tega dokumenta ne omejuje odgovornosti Nokie v primeru smrti ali telesnih poškodb, ki so posledica malomarnosti Nokie.</p>

<p></p>

<h1>7. PRAVILNIK GLEDE DOMNEVNIH KRŠITEV AVTORSKIH PRAVIC</h1>

<p></p>

<p>Če menite, da je bilo vaše avtorsko zaščiteno delo obravnavano na kakršen koli način, ki pomeni kršitev avtorskih pravic, morate obvestiti Nokio z obvestilom, ki vsebuje naslednje:</p>

<p></p>

<p>(1) fizični ali elektronski podpis osebe, pooblaščene za ukrepanje v imenu lastnika izključne pravice, ki je domnevno kršena;</p>

<p></p>

<p>(2) navedbo ali opis avtorsko zaščitenega dela, za katero naj bi bile kršene avtorske pravice;</p>

<p></p>

<p>(3) navedbo ali opis gradiva, ki naj bi kršilo avtorske pravice, in informacije, ki razumno zadoščajo, da se to gradivo najde;</p>

<p></p>

<p>(4) vaše ime, naslov, telefonsko številko, e-poštni naslov in vse druge informacije, potrebne, da Nokia naveže stik z vami;</p>

<p></p>

<p>(5) izjavo, da v dobri veri verjamete, da lastnik avtorskih pravic, njegov posrednik ali zakonodaja ne dovoljuje uporabe gradiva na način, opisan v pritožbi; in</p>

<p></p>

<p>(6) izjavo, da so informacije v obvestilu točne in da ste pooblaščeni za ukrepanje v imenu lastnika izključne pravice, ki je domnevno kršena. Če je ta izjava neresnična, je zagrožena kazen zaradi krivoprisege.</p>

<p></p>

<p>Obvestilo mora biti poslano na naslov imenovanega zastopnika:</p>

<p></p>

<p>Copyright.Notices@nokia.com</p>

<p></p>

<h1>8. UPOŠTEVNA ZAKONODAJA</h1>

<p></p>

<p>V teh pogojih in določilih pomeni izraz "Nokia" podjetje Nokia Corporation. Nokia storitev izvaja in upravlja iz Finske, zato se lahko šteje, da informacije na tej storitvi izhajajo iz Finske.</p>

<p></p>

<p>Copyright © Nokia Corporation 2006. Vse pravice pridržane.</p>

</body>

</html>