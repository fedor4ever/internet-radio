<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Il Servizio Nokia radio Internet ("Servizio") consente di scoprire e utilizzare il contenuto delle stazioni radio Internet. L'USO DEL SERVIZIO DA PARTE DELL'UTENTE IMPLICA CHE L'UTENTE HA LETTO E COMPRESO IL PRESENTE CONTRATTO E NE ACCETTA I TERMINI E LE CONDIZIONI. Qualora l'utente non accetti tutti i termini e le condizioni, non è autorizzato a utilizzare il Servizio.</p>

<p></p>

<h1>1. DEFINIZIONI</h1>

<p></p>

<p>Per stazioni radio Internet si intendono entità che generalmente producono contenuti audio e metadati correlati, trasmessi via streaming attraverso Internet.</p>

<p></p>

<p>Per collegamento alla stazione radio Internet si intende un localizzatore di risorse o un insieme di localizzatori di risorse che consentono all'utente di accedere al contenuto trasmesso dalle stazioni radio Internet.</p>

<p></p>

<h1>2. IL SERVIZIO</h1>

<p></p>

<p>Il Servizio consente le seguenti operazioni:</p>
<p>1. ricerca dei collegamenti alle stazioni radio Internet;</p>
<p>2. accesso ai contenuti delle stazioni radio Internet.</p>

<p></p>

<h1>3. USO DEL SERVIZIO</h1>

<p></p>

<p>L'uso del Servizio è consentito solo per fini privati e non commerciali. Nokia detiene tutti i diritti di proprietà intellettuale relativi al Servizio e a esso correlati.</p>

<p></p>

<p>Previa notifica all'utente, Nokia si riserva il diritto di modificare i termini e le condizioni ivi contenuti.</p>

<p></p>

<h1>4. PRIVACY</h1>

<p></p>

<p>Nokia si impegna a tutelare la privacy dell'utente tramite rigide politiche di riservatezza.</p>

<p></p>

<p>Al fine di monitorare l'uso del Servizio e migliorarne sempre l'efficienza, Nokia può raccogliere dati relativi alla fruizione del servizio incluse, in via esemplificativa ma non limitativa, informazioni sulle stazioni radio Internet fruite, il tempo di fruizione di ogni stazione radio e gli elementi maggiormente graditi dagli utenti.</p>

<p></p>

<p>In nessun modo le informazioni raccolte da Nokia possono consentire l'identificazione dell'utente del Servizio.</p>

<p></p>

<h1>5. DISPONIBILITÀ DEL SERVIZIO</h1>

<p></p>

<p>Il Servizio viene fornito a beneficio dell'utente. Il Servizio viene fornito "così com'è" e "secondo disponibilità". Nokia non garantisce la continuità e l'affidabilità del Servizio. Nokia si riserva il diritto di modificare il Servizio o impedirne l'accesso in qualunque momento.</p>

<p></p>

<p>Nokia può fornire aggiornamenti per applicazioni software inerenti al servizio a sua esclusiva discrezione.</p>

<p></p>

<h1>6. DECLINAZIONE DI RESPONSABILITÀ</h1>

<p></p>

<p>Per facilitare l'accesso all'utente, Nokia può includere collegamenti alle stazioni radio Internet di proprietà di terzi o gestite da terzi. Nokia non garantisce il funzionamento dei suddetti collegamenti alle stazioni radio Internet. Inoltre, la trasmissione di contenuti non correlati a Nokia non implica in nessun modo l'approvazione da parte di Nokia di tali contenuti o dei prodotti o dei servizi citati in tali contenuti.</p>

<p></p>

<p>Prima di effettuare l'accesso, l'utente è tenuto a prendere visione e accettare le norme per l'utilizzo di ogni stazione radio, laddove applicabili. Inoltre l'utente riconosce che Nokia non esercita alcun controllo sui contenuti forniti da terzi e non è in alcun modo responsabile dei contenuti trasmessi dalle stazioni radio Internet.</p>

<p></p>

<p>L'accesso ai contenuti delle stazioni radio Internet per l'uso del Servizio può comportare la trasmissione di ingenti quantità di dati attraverso la rete del provider di servizi dell'utente. Per informazioni sulle tariffe applicate alla trasmissione dei dati, l'utente è tenuto a contattare il proprio provider di servizi. La fruizione di stazioni radio Internet che trasmettono a un bitrate più elevato potrebbe comportare costi più elevati associati al traffico di dati.</p>

<p></p>

<p>Il traffico di dati associato all'uso del Servizio può comportare, in via non limitativa, le seguenti condizioni: aggiornamento del contenuto della directory delle stazioni, streaming di dati dalle stazioni radio Internet, raccolta di dati statistici e aggiornamento dell'applicazione utilizzata per la radio via Internet.</p>

<p></p>

<p>Nokia declina ogni responsabilità relativa ai costi del traffico di dati associato all'uso del Servizio da parte dell'utente.</p>

<p></p>

<p>NOKIA NON RICONOSCE ALCUNA GARANZIA DI NESSUN TIPO, ESPLICITA O IMPLICITA, COMPRESE, IN VIA ESEMPLIFICATIVA MA NON LIMITATIVA, GARANZIE DI TITOLARITÀ O DI NON VIOLAZIONE DEI DIRITTI ALTRUI O GARANZIE IMPLICITE DI COMMERCIABILITÀ O IDONEITÀ PER UN FINE PARTICOLARE IN RELAZIONE ALLA DISPONIBILITÀ, ALLA PRECISIONE, ALL'AFFIDABILITÀ O AL CONTENUTO DEL SERVIZIO. NOKIA NON SARÀ, IN ALCUN CASO, RESPONSABILE PER DANNI DIRETTI, INDIRETTI, INCIDENTALI, SPECIALI O CONSEQUENZIALI, PER LA PERDITA DI PROFITTI O PER L'INTERRUZIONE DELL'ATTIVITÀ DERIVANTI DALL'USO O DAL MANCATO UTILIZZO DEL SERVIZIO, ANCHE NEL CASO IN CUI NOKIA SIA STATA INFORMATA DELLA POSSIBILITÀ DEL VERIFICARSI DI TALI DANNI. POICHÉ ALCUNE GIURISDIZIONI NON AMMETTONO L’ESCLUSIONE DI ALCUNE GARANZIE O LA LIMITAZIONE DI RESPONSABILITÀ, LA LIMITAZIONE DI CUI SOPRA POTREBBE NON ESSERE APPLICABILE ALL’UTENTE. IN TAL CASO LA RESPONSABILITÀ DI NOKIA È LIMITATA NELLA MISURA MASSIMA CONSENTITA DALLA LEGGE APPLICABILE.</p>

<p></p>

<p>Niente di quanto contenuto nel presente contratto pregiudica in alcun modo i diritti previsti dalla normativa vigente a tutela dei consumatori. Niente di quanto contenuto nel presente contratto limita la responsabilità di Nokia nei confronti dell'utente in caso di morte o lesione personale derivante da negligenza di Nokia.</p>

<p></p>

<h1>7. POLITICA RELATIVA ALLA NOTIFICA DELLE VIOLAZIONI DEL COPYRIGHT</h1>

<p></p>

<p>Se l'utente ritiene che sia stata commessa una violazione del proprio lavoro soggetto a copyright, può presentare una notifica a Nokia allegando i seguenti documenti:</p>

<p></p>

<p>(1) Firma fisica o elettronica di una persona autorizzata a procedere per conto del possessore di un diritto esclusivo presumibilmente violato;</p>

<p></p>

<p>(2) Identificazione o descrizione del materiale soggetto a copyright di cui si rivendica la violazione;</p>

<p></p>

<p>(3) Identificazione o descrizione del materiale che si pensa sia causa di attività di violazione e informazioni ?ragionevolmente sufficienti a consentire al fornitore del servizio di individuare il materiale;</p>

<p></p>

<p>(4) Nome, indirizzo, numero telefonico, indirizzo e-mail e ogni altra informazione che consenta a Nokia di contattare l'utente;</p>

<p></p>

<p>(5) Dichiarazione che asserisca la convinzione in buona fede che l'utilizzo del materiale nelle modalità contestate non è autorizzato dal possessore del copyright, dal relativo agente o previsto dalla legge; e</p>

<p></p>

<p>(6) Dichiarazione che confermi l'accuratezza delle informazioni incluse nella notifica e dichiarazione giurata che si dispone dell'autorizzazione a procedere per conto del possessore di un diritto esclusivo presumibilmente violato.</p>

<p></p>

<p>La notifica deve essere inviata all'indirizzo dell'agente designato Nokia, riportato di seguito:</p>

<p></p>

<p>Copyright.Notices@nokia.com</p>

<p></p>

<h1>8. LEGGE APPLICABILE</h1>

<p></p>

<p>Nel presente contratto il termine "Nokia" indica Nokia Corporation. Nokia gestisce e controlla il Servizio dalla sua sede in Finlandia. Pertanto si ritiene che le informazioni sul Servizio contenute nel presente documento siano state fornite in Finlandia.</p>

<p></p>

<p>Copyright © Nokia Corporation 2006. Tutti i diritti riservati.</p>

</body>

</html>