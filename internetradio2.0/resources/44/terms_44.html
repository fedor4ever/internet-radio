<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>El servei Nokia Internet Radio (d’ara endavant, “el Servei”) us permet descobrir y explorar el contingut d’emissores de ràdio per Internet. L’UTILITZACIÓ DEL SERVEI IMPLICA QUE HEU LLEGIT I ENTÈS EL PRESENT CONTRACTE, I QUE ACCEPTEU COMPLIR-NE LES CONDICIONS. En cas de no acceptar les condicions del contracte, la utilització del Servei resta prohibida.</p>

<p></p>

<h1>1. DEFINICIONS</h1>

<p></p>

<p>Per “emissores de ràdio per Internet” s’entén entitats que produeixen i distribueixen contingut sonor i metadades relacionades a través d’Internet en un flux d’informació.</p>

<p></p>

<p>L’enllaç a l’emissora de ràdio per Internet és un localitzador de recursos o un conjunt de localitzadors de recursos que permeten l’usuari accedir al contingut transmès a través d’Internet per l’emissora de ràdio.</p>

<p></p>

<h1>2. EL SERVEI</h1>

<p></p>

<p>El Servei permet:</p>
<p>1. explorar enllaços a emissores de ràdio per Internet;</p>
<p>2. accedir al contingut de les emissores de ràdio per Internet;</p>

<p></p>

<h1>3. ÚS DEL SERVEI</h1>

<p></p>

<p>Només podreu emprar el Servei de manera privada i sense fins comercials. Nokia posseeix tots els drets de propietat intel•lectual relatius al Servei.</p>

<p></p>

<p>Nokia es reserva el dret a modificar les presents condicions, cas en el qual Nokia ha de comunicar-vos-en els canvis.</p>

<p></p>

<h1>4. CONFIDENCIALITAT</h1>

<p></p>

<p>Nokia té el compromís de protegir les dades personals de l’usuari mitjançant polítiques de confidencialitat eficaces.</p>

<p></p>

<p>Per tal de controlar-ne l’ús i millorar el Servei, Nokia pot recollir dades relatives a l’ús, com ara informació sobre les emissores de ràdio per Internet emprades, el temps dedicat a cada emissora i els elements etiquetats com a favorits, entre d’altres.</p>

<p></p>

<p>Nokia no recull cap dada que permeti identificar l’usuari del Servei.</p>

<p></p>

<h1>5. DISPONIBILITAT DEL SERVEI</h1>

<p></p>

<p>Nokia subministra el Servei per a la vostra conveniència. S’ofereix "tal com és" i en funció de la disponibilitat. Nokia no garanteix que el Servei sigui ininterromput ni que no presenti cap error. Nokia es reserva el dret a revisar el Servei i a retirar-ne l’accés en qualsevol moment.</p>

<p></p>

<p>Nokia pot proporcionar actualitzacions del programari relacionat amb el Servei a la seva discreció.</p>

<p></p>

<h1>6. EXEMPCIÓ DE RESPONSABILITAT</h1>

<p></p>

<p>Per tal de facilitar-vos-en l’accessibilitat, Nokia pot incloure-hi enllaços a emissores de ràdio per Internet la propietat o la gestió de les quals correspongui a tercers. Nokia no garanteix que els enllaços a emissores de ràdio per Internet estiguin operatius. A més a més, el contingut que no estigui relacionat amb Nokia no implica de cap manera que Nokia recolzi el contingut com a tal ni els productes o serveis a què es faci referència en el contingut mencionat.</p>

<p></p>

<p>És la vostra responsabilitat llegir i acceptar les normes d’ús de cada emissora abans d’accedir-hi. També accepteu que Nokia no exerceix cap mena de control sobre el contingut dels serveis de tercers i que no pot assumir cap mena de responsabilitat respecte el contingut ofert per les emissores de ràdio per Internet.</p>

<p></p>

<p>El fet d’accedir al contingut de les emissores de ràdio per Internet mitjançant el Servei pot implicar que es transmetin grans quantitats de dades a través de la xarxa del vostre proveïdor de serveis. Poseu-vos en contacte amb el proveïdor de serveis per informar-vos de les tarifes de transmissió de dades. Tingueu present que l’ús del Servei per accedir a emissores de ràdio per Internet que transmetin fluxos de dades a taxes de bits elevades pot implicar uns costos més elevats relatius al trànsit de dades.</p>

<p></p>

<p>El trànsit de dades relatiu a l’ús del Servei pot incloure, com a mínim, les accions següents: actualització del contingut del directori de les emissores, transmissió de dades des de l’emissora de ràdio per Internet, recollida de dades estadístiques i actualització del programari de les emissores de ràdio.</p>

<p></p>

<p>Nokia no es fa responsable dels costos del trànsit de dades relacionat amb l’ús del Servei.</p>

<p></p>

<p>NO S’OFEREIX CAP MENA DE GARANTIA, NI EXPRESSA NI IMPLÍCITA, COM, ENTRE D’ALTRES, GARANTIES DE TÍTOL O NO-INFRACCIÓ, NI GARANTIES IMPLÍCITES DE CAPACITAT COMERCIAL NI DE IDONEÏTAT PER A CAP PROPÒSIT ESPECÍFIC, EN RELACIÓ AMB LA DISPONIBILITAT, EXACTITUD, FIABILITAT I CONTINGUT DEL SERVEI. NOKIA NO ÉS RESPONSABLE DE CAP MENA DE DANYS DIRECTES, INDIRECTES, INCIDENTALS, ESPECIALS NI CONSEQÜENTS, INCLOSOS LA PÈRDUA DE BENEFICIS I EL LUCRE CESSANT, QUE ES DERIVIN DE L’ÚS O LA IMPOSSIBILITAT D’ÚS DEL SERVEI, NI ENCARA QUE NOKIA TINGUI CONEIXEMENT DE LA POSSIBILITAT DELS DANYS MENCIONATS. COM QUE ALGUNES JURISDICCIONS NO PERMETEN EXCLOURE DETERMINADES GARANTIES O LIMITACIONS DE RESPONSABILITAT, POT SER QUE LES LIMITACIONS O EXCLUSIONS MENCIONADES NO US AFECTIN. EN AQUEST CAS, LA RESPONSABILITAT DE NOKIA QUEDA LIMITADA EN LA MÀXIMA MESURA PERMESA PER LA LEGISLACIÓ APLICABLE.</p>

<p></p>

<p>Cap de les clàusules incloses en el present contracte ha de vulnerar els drets legals de la part que actuï com consumidor. Cap de les clàusules del present contracte ha de limitar la responsabilitat de Nokia en cas de mort o danys personals com a conseqüència de la negligència de Nokia.</p>

<p></p>

<h1>7. NORMATIVA RELATIVA A ACUSACIONS DE VIOLACIÓ DE DRETS D’AUTOR</h1>

<p></p>

<p>Si creieu que s’han violat els drets d’autor del vostre treball, notifiqueu-ho a Nokia amb la informació següent:</p>

<p></p>

<p>(1) Firma física o electrònica d’una persona autoritzada a actuar en nom del propietari del dret exclusiu presumptament infringit;</p>

<p></p>

<p>(2) Identificació o descripció del treball protegit per drets d’autor que presumptament s’ha manipulat de forma il•legal;</p>

<p></p>

<p>(3) Identificació o descripció del material que presumptament infringeix els drets d’autor, i informació raonablement suficient per localitzar el material;</p>

<p></p>

<p>(4) El vostre nom, adreça, número de telèfon, adreça de correu electrònic i qualsevol altra informació que permeti a Nokia contactar-vos;</p>

<p></p>

<p>(5) Una declaració que afirmi que creieu de bona fe que l’ús del material descrit no està permès pel propietari dels drets d’autor respectius, el seu representant o la legislació; i</p>

<p></p>

<p>(6) Una declaració que afirmi que el contingut de la notificació és exacta i que, sota pena de fals testimoni, esteu autoritzats a actuar en nom del propietari del dret exclusiu presumptament infringit.</p>

<p></p>

<p>La notificació s’ha d’enviar a l’adreça del representant designat per Nokia:</p>

<p></p>

<p>Copyright.Notices@nokia.com</p>

<p></p>

<h1>8. LLEI APLICABLE</h1>

<p></p>

<p>En el present contracte, "Nokia" es refereix a Nokia Corporation. Nokia gestiona i controla el Servei des d’unes instal•lacions situades a Finlàndia. Per tant, per la present es considera que la informació inclosa en el Servei es proporciona a Finlàndia.</p>

<p></p>

<p>Copyright © Nokia Corporation 2006. Reservats tots els drets.</p>

</body>

</html>