<html>

<head>
<meta http-equiv="Content-Type" content="text/html; charset=UTF-8"/>
</head>

<body>

<p>Nokia netútvarpsþjónustan („Þjónustan“) gerir þér kleift að finna og hlusta á útsendingar netútvarpsstöðva. MEÐ NOTKUN ÞINNI Á ÞJÓNUSTUNNI VIÐURKENNIRÐU AÐ ÞÚ HAFIR LESIÐ ÞENNAN SAMNING, SKILJIR HANN OG SAMÞYKKIR AÐ HLÍTA SKILMÁLUM HANS OG SKILYRÐUM. Vinsamlega athugaðu að ef þú samþykkir hann ekki er þér óheimilt að nota þjónustuna.</p>

<p></p>

<h1>1. SKILGREININGAR</h1>

<p></p>

<p>Með netútvarpsstöðvum er átt við lögaðila sem almennt framleiða og dreifa hljóðefni og tengdum lýsigögnum á internetinu með straumum.</p>

<p></p>

<p>Með tengli í netútvarpsstöð er átt við veffang eða tengd vefföng sem veita notanda aðgang að efni sem útvarpsstöðin sendir frá sér.</p>

<p></p>

<h1>2. ÞJÓNUSTAN</h1>

<p></p>

<p>Þjónustan gerir notendum kleift að gera eftirfarandi:</p>
<p>1. skoða tengla í netútvarpsstöðvar;</p>
<p>2. hlusta á efni netútvarpsstöðva.</p>

<p></p>

<h1>3. NOTKUN ÞJÓNUSTUNNAR</h1>

<p></p>

<p>Einungis er heimilt að nota þjónustuna í persónulegu skyni og ekki í viðskiptalegu augnamiði. Nokia á allan hugverkarétt í og að Þjónustunni.</p>

<p></p>

<p>Nokia áskilur sér rétt til að breyta þessum skilmálum og skilyrðum með því að tilkynna þér um slíkar breytingar.</p>

<p></p>

<h1>4. GAGNALEYND</h1>

<p></p>

<p>Nokia leggur áherslu á verndun notendagagna með innleiðingu strangra trúnaðarreglna.</p>

<p></p>

<p>Til að fylgjast með notkun þjónustunnar og bæta hana kann Nokia að safna notendagögnum, þ.m.t. en ekki takmarkað við, upplýsingum um hlustun á netútvarpsstöðvar, hlustunartíma hverrar stöðvar og einkunnargjöf.</p>

<p></p>

<p>Nokia safnar engum upplýsingum sem gera því kleift að bera kennsl á notendur þjónustunnar.</p>

<p></p>

<h1>5. FRAMBOÐ ÞJÓNUSTU</h1>

<p></p>

<p>Þjónustan er veitt þér til þæginda. Hún er veitt „eins og hún er“ og „í samræmi við framboð“. Nokia ábyrgist hvorki að þjónustan verði truflana- né villulaus. Nokia áskilur sér rétt til að endurskoða þjónustuna eða loka fyrir aðgang að henni hvenær sem er.</p>

<p></p>

<p>Nokia kann að veita uppfærslur fyrir forrit sem tengjast þjónustunni að eigin vild.</p>

<p></p>

<h1>6. AFSAL ÁBYRGÐAR OG SKAÐBÓTASKYLDA</h1>

<p></p>

<p>Til að auðvelda þér aðgengi kann Nokia að veita tengla í netútvarpsstöðvar sem eru í eigu eða eru reknar af þriðju aðilum. Nokia ábyrgist ekki að tenglar í netútvarpsstöðvar séu virkir. Að auki merkir framboð á efni sem ekki tengist Nokia að neinu leyti ekki að Nokia styðji efnið sem slíkt eða þær vörur eða þjónustu sem slíkt efni vísar í.</p>

<p></p>

<p>Þú verður að skoða og samþykkja notkunarreglur hverrar stöðvar, ef einhverjar eru, áður en þú hlustar á þær. Þú samþykkir einnig að Nokia hafi enga stjórn á efni hjá þjónustu þriðju aðila og geti ekki tekið neina ábyrgð á efni netútvarpsstöðva.</p>

<p></p>

<p>Aðgangur að efni netútvarpsstöðva með þjónustunni kann að innihalda flutning stórra gagna um netkerfi þjónustuveitunnar. Upplýsingar um gagnaflutningsgjöld fást hjá þjónustuveitunni. Athugaðu að notkun þjónustunnar með netútvarpsstöðvum sem senda strauma með meiri bitahraða getur haft í för með sér hærri kostnað vegna gagnaflutninga.</p>

<p></p>

<p>Gagnaflutningar sem tengjast notkun þjónustunnar kunna að hafa í för með sér a.m.k. eitt af eftirfarandi: uppfærslu efnis í stöðvaskrá, straumspilun gagna frá netútvarpsstöðinni, söfnun tölfræðigagna og uppfærslu netútvarpsforritsins.</p>

<p></p>

<p>Nokia er ekki ábyrgt fyrir kostnaði af gagnaflutningum sem tengjast notkun þinni á þjónustunni.</p>

<p></p>

<p>ENGIN ÁBYRGÐ ER VEITT, HVORKI BEIN NÉ ÓBEIN, Þ.M.T. EN EKKI TAKMARKAÐ VIÐ ÁBYRGÐ Á EIGNARRÉTTINDUM EÐA AÐ EKKI SÉ BROTIÐ GEGN RÉTTINDUM EÐA ÓBEINAR ÁBYRGÐIR Á SELJANLEIKA EÐA TILTEKNU NOTAGILDI, Í TENGSLUM VIÐ AUÐFÁANLEIKA, NÁKVÆMNI, ÁREIÐANLEIKA EÐA EFNI ÞJÓNUSTUNNAR. NOKIA BER ENGA ÁBYRGÐ Á NEINUM BEINUM, ÓBEINUM, TILFALLANDI, SÉRSTÖKUM EÐA AFLEIDDUM TJÓNABÓTUM, TEKJUTAPI EÐA TRUFLANA Á REKSTRI SEM HLÝST AF NOTKUN EÐA VANGETU Á NOTKUN ÞJÓNUSTUNNAR, JAFNVEL EF NOKIA HEFUR VERIÐ LÁTIÐ VITA AF MÖGULEIKANUM Á SLÍKU TJÓNABÓTUM. SUM LÖGSAGNARUMDÆMI LEYFA EKKI ÚTILOKUN Á TILTEKNUM ÁBYRGÐUM EÐA TAKMARKANIR Á BYRGÐ. ÞVÍ KANN TAKMÖRKUNIN EÐA ÚTILOKUNIN AÐ OFAN EKKI AÐ EIGA VIÐ ÞIG. SKAÐABÓTASKYLDA NOKIA ER Í SLÍKUM TILFELLUM TAKMÖRKUÐ VIÐ ÞAÐ SEM MÖGULEGA ER HEIMILT SAMKVÆMT LÖGUM.</p>

<p></p>

<p>Ekkert hér skal ganga gegn lögbundnum réttindum hvers þess sem gegnir hlutverki neytanda. Ekkert hér takmarkar skaðabótaskyldu Nokia vegna dauðsfalla eða meiðsla sem hljótast af vanrækslu Nokia.</p>

<p></p>

<h1>7. STEFNA VARÐANDI ÁSAKANIR UM BROT Á HÖFUNDARRÉTTI</h1>

<p></p>

<p>Ef þú telur að höfundarréttarvarið efni þitt hafi verið meðhöndlað þannig að það feli í sér brot á höfundarrétti geturðu látið Nokia vita af því með tilkynningu sem inniheldur eftirfarandi:</p>

<p></p>

<p>(1) Efnislega eða rafræna undirskrift aðila sem hefur leyfi til að koma fram fyrir hönd eiganda einkaefnisins sem sagt er brotið á;</p>

<p></p>

<p>(2) Staðfestingu eða lýsingu á höfundarréttarvarða efninu sem sagt er brotið á;</p>

<p></p>

<p>(3) Staðfestingu eða lýsingu á efninu sem sagt er brotið á og nægjanlegar upplýsingar til að staðsetja efnið;</p>

<p></p>

<p>(4) Nafn þitt, heimilisfang, símanúmer, netfang og aðrar upplýsingar sem gera Nokia kleift að hafa samband við þig;</p>

<p></p>

<p>(5) Yfirlýsingu um að þú teljir í góðri trú að notkun efnisins á þann hátt sem lýst er sé ekki samkvæmt leyfi höfundarrétthafa, fulltrúa hans eða samkvæmt lögum; og</p>

<p></p>

<p>(6) Yfirlýsingu um að upplýsingarnar sem koma fram í tilkynningunni séu réttar, og háð lögum um meinsæri, að þú hafir leyfi til að koma fram fyrir hönd eiganda einkaefnisins sem sagt er brotið á.</p>

<p></p>

<p>Þessa tilkynningu verður að senda fulltrúa okkar á:</p>

<p></p>

<p>Copyright.Notices@nokia.com</p>

<p></p>

<h1>8. GILDANDI LÖG</h1>

<p></p>

<p>Eins og það er notað í þessum skilmálum og skilyrðum merkir ‘Nokia' Nokia Corporation. Nokia stýrir og stjórnar þjónustunni frá Finnlandi. Því er litið svo á að upplýsingarnar sem koma fram í þjónustunni séu sem slíkar veittar í Finnlandi.</p>

<p></p>

<p>Höfundarréttur © Nokia Corporation 2006. Öll réttindi áskilin.</p>

</body>

</html>